II. Prooemium voluminis tertii. XXXI

rentia expeditius solvi possent, se ex Canisii aliorumque sententia
eam proxime per P. Natalem in duas provincias dividere statuisse,
iamque collegiorum pragensis, vindobonensis, tyrnaviensis rectoribus
praecipere, ut in posterum de negotiis non iam ad Canisium, con-
tionibus aliisque laboribus salutem publicam spectantibus occupatis-
simum, sed Tridentum ad ipsum praepositum generalem scriberent

Hoc Canisio tanto commodius accidit, quod sub 31. Decembris
1562 Ferdinandus I. imperator litteras ad eum dedit, quibus
eum Augustae res ita disponere iubebat, ut vocatus statim Oenipon-
tem ad se venire posset (586). Quae litterae semen aliquod fuerunt
famosi illius „theologorum conventus oenipontani“ anno 1563 habiti,
in quo Canisius et caesari et concilio tridentino egregiam operam
navaturus erat.

Neque enim solis Societatis hominibus germanis regendis et iu-
vandis Canisii in Germaniam amor contineri poterat: Canisius‚ quan-
tum poterat, toti Germaniae serviebat. Ita ineunte a. 1561 non
solum ipse, ex Urbe monitus, sedulo, quibusnam rationibus Germanorum
publica salus curari eorumque episcopi adiuvari possent, expendebat,
sed etiam omnes provinciae sacerdotes singularibus antea ad Deum
precibus institutis, quidnam eius generis sibi occurrisset, ad se scribere
iussit (15); sicut etiam Iulium Pflugium episcopum naumburgensem
rogavit, ut, quomodo Saxonia reliquaeque septentrionis partes iuvari
possent, Romam referret (23). Eodem Germaniae amore motus Ca-
nisius Tridenti in secunda concilii sessione protestantes „in spiritu
lenitatis“ tractatos esse (392) gaudebat, „Indicis“ „mitigationem“
vehementer desiderabat (490. 516. 527), potestates varias, ut ieiunii
abstinentiaeque leges relaxandi, libros prohibitos externis etiam ho-
minibus permittendi, sibi suisque petebat; amplissimas enim facul-
tates in Germania necessarias esse, „si quis hominibus satisfacere
nec cuiquam displicere ac tranquille vivere vellet“ (75. 130. 141. 144.
580). Ac pro Societatis confessariis in Austria et Bavaria versanti-
bus facultates quasdam a cardinale Hosio quaerens: Peto hanc, inquit,
„gratiam tractandi clementius nostros Germanos, ne linum fumigans
exstinguamus“ (373). Laudabat haec P. Hieronymus Natalis, Socie-
tatis visitator, qui Lainii praepositi generalis mandatu Tridento
29. Decembris 1562 Canisio scribens: „Magno “‚ inquit, „solacio afficior,
cum res Germaniae reverentiae vestrae tantopere curae esse video3
id quod ego domino adiuvante imitari studeb0“ (577).

Ad hanc Germaniae curam etiam Canisii labores litterarii
pertinebant; ut cum a. 1561 „Parvum catechismum Catholicorum“ a
se emendatum in Societatis collegio vindobonensi et Coloniae denuo
excudendum curavit, novo impetrato Ferdinandi I. caesaris edicto, quo
non iam in sola Austria inferiore, sed in omnibus provinciis Ferdinando
subiectis solus Canisii catechismus —— „Summa“, inquam, et „Parvus

Braun sberger, canisii Epistulae et Acta. 111. c

