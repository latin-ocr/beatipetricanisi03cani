Ι
Augusta Vindelicorum m. Ianuario vel initio Februarii 1561. 31

referret, ex his deligi aliquem ad conscribendas Pontificum uitas. Nunc Sec-
tarij, quae uolunt, effingunt, nobis plane stertentibus. -Judicet Reuerendissima
D. T. quomodo succurri possit non modo praesenti sed etiam sequenti Ec-
clesiae, ita de Cathechismis, et postillis quoque dixerim, saluo semper iudicio
sapientium. Sed opus plane uidetur, ut ad huius aetatis rationem docendi
modus accomodetur, praesertim quiass [P] noui morbi noua expectant re-
media cumque sit alia nunc ingeniorum, quam olim habitudo. Vtinam Pont:
Max: deligat idoneos uiros ad scribenda illa, quae lucem et Maiestatem ad-
ferant doctrinae Ecclesiasticae‚ cum tantus etiam Doctorum prouentus passim
cernatur. — —

Quod hic Canisius in ecclesiastica doctrina libris defendenda et illustranda novam
iam docendi rationem eamque ad sui temporis ingenia accommodatam adhibendam
esse affirmavit, certe quidem longe aberat, ut ipse veterem illam ac scholasticam,
quam vocant, rationem contemneret3 id quod vel ex eo liquet, quod et Sanctum
Thomam Aquinatem,¹ scholasticorum principem, vehementer laudavit, ut in libro „De
Maria Virgine incomparabili [Ingolstadii 1577] l. 1, c. 10; l. 4, o. 19, p. 71. 467 etc.)‚
et Societatis fratres scholasticos, ut in eius libris diligenter versarentur, exhortatus
est; cum scholastica tamen ratione alteram illam, sive positivam, sive historicam
eam dixeris, studiose copioseque coniungi volebat3 ita enim etiam ipse tum alios
libros tum maxime grandes illos „Commentarios de Verbi Dei corruptelis“ scripsit;
atque hanc rationem ut commendaret et iuvaret, et ipse complura sanctorum patrum
scripta in lucem emisit, et aliis in patribus, conciliis, Sanctorum memoriis edendis
auxilium libenter attulit (Stimmen aus Maria-Laach LII [Freiburg i. Β. 1897], 10). „Ele-
gantem“ quoque scriptionem (pro aetatis illius, quae resuscitatis veteris humanitatis
disciplinis gloriabatur, ratione) eum desiderasse, et ex eo intellegitur, quod paulo ante
„Censuram“ illam coloniensem nonnihil incusaverat, quod eius auctores sermonis
genere usi essent parum polito (Can. Epp. Π, 744), et Canisii litteris 16. Martii
1562 ad Hosium datis confirmatur, in quibus Canisius: „Sunt“, inquit, „boni et
prudentes uirj, qui uehementer optent, tum ex Tridentina synodo, tum ex uicina
Jtalia nouos nec inelegantes prodire scriptores, qui ad tuendam sedis Apostolicae et
Ecclesiae Catholicae dignitatem suas operas locent“ etc. Inter litteras Augusta
Romam missas et responsum Roma Augustam allatum saltem quaternae hebdomades
intercedere solebant; cf. Can. Epp. ΙΙ, 414. 421. 425. 476. 495. 672 etc. Quare satis
certum est, litteras, quibus Canisius, quae Otto ad hanc epistulam ei responderat,
cum Hosio communicabat, ante m. Ianuarium a. 1561 datas non esse.

Quae Hosius, Canisius‚ alii de ecclesiastica historia Romae per viros doctos a
Centuriatorum depravationibus vindicanda monuerunt, ibidem neglecta non sunt;
nam Alanus Copus, basilicae S. Petri vaticanae canonicus, adversus Centuriatores
Harpsfeldii „Dialogos sex contra summi pontificatus.. . oppugnatores“ (Antverpiae
1566. 1573) evulgavit3 atque adversus eosdem Romae F ranciscus Turrianus S. J.
„Pro canonibus Apostolorum . . . libros quinque“ (Florentiae 1572, Coloniae 1575 etc.)
et Onuphrius Panvinius O. Er. S. Aug. „De primatu Petri . . . libros tres“ (Veronae
1589. Venetiis 1591 etc.) conscripserunt, ut de aliis, quos Schmid l. c.. p. 80—83
recenset, ac de Canisio ipso taceam, qui, a Sancto Pio V. contra Centuriatores
scribere iussus, „Commentarios de Verbi Dei corruptelis“ (Dilingae 1571. 1572. In-
golstadii 1577 etc.) edidit. Quos omnes, ut notum est, longe superavit Caesar
Baronius, Oratorii romani presbyter, cum Sancti Philippi Nerii hortatu Cen-
turiis immortale illud „Annalium Ecclesiasticorum“ opus (Romae 1588-1607 etc.)
opposuit.

 

³ Vel quoniam.

