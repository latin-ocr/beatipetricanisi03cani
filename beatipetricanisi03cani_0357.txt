Augusta Vindelicorum m. Novembri (ineunte, ut videtur) a. 1561. 281

censoria, de praesentibus et superiorum aetatum Theologis liberrime
censet, nullamque interim ipse vel doctorum, Vel scholarum cen-
suram ferre dignatur. Sunt tamen adhuc Erasiniani, (o mores, o
tempora) quos docet sapere Moria, et corrumpunt Colloquia
praua1: qui satis docti scilicet, quando cum festiuitate norunt sacri-
ficulos, fraterculos et humanas constitutiunculas (sic enim istis appellare
libet) mordere atque conuellere: tum pulchre diserti, quando religiosis
hominum ordinibus et institutis obtrectando, irreligiosas, vulgi aures
ac mentes demulcent: et belli demum actores, quando velut in theatro
ob oculos ponunt alienam turpitudinem, iam personas Ecclesiasticas
satyrice et inimice perstringente& iam de rebus et caeremonijs sacris
impure garrientes, ne dicam et impie cum suo Luciano2 ridentes,
Accedit mirabile supercilium, quo licet illis quod libet, de mysterijs
diuinis et sacramentis plerumque incognitis etiam inter pocula velut
ex tripode pronuntiare. Sed modum excedit epistola, quae mihi ad
vos reflectenda et aliquando claudenda est, Magnifice domine Rector,
doctissimi viri, simul et studiosissimi adolescentes. Quod vobis hoc
quicquid est operis dedico, iure quodam defendi posse arbitror, nimirum
vt istius gymnasij sanctissimus Patronus, qui noua veluti veste com-
mendatus prodit, vestris primum excipiatur oculis, et amicis amplexibus
foueatur: vtque vos eundem in epistolis adhuc spirantem agnoscatis
et docentem obseruetis Hieronymum, quem in coelis cum Christo
regnantem, studijsque vestris haud dubie fauentem, pie colitis merito-
que concelebratis. Nostrum est interim, Dei Opt. MaX. benignitatem
agnoscere et praedicare, qui vos diuersis e locis collectos in hanc prae-
claram studiorum communionem asciuit: qui et sedibus aliquando per
alienam iniuriam pulsos3 mire restituit: qui demum ex vobis hanc
primam et ecclesiasticam vere scholam in nostra quidem Germania
his annis constituit, prouexit, conseruauit: Quod institutum vt est per
se pulcherrimum, et ad reformandas nunc ecclesias in primis oppor-

¹ 1 Cor. 15, 33. Erasmus in libro „Moriae Emomium, id est Stultitiae Laus“,
qui 3. 1509 primum editus, ipso vivente minimum vicies sexies recusus est, vitam
monasticam, theologiam scholasticam, summos pontifices admodum mordaciter et
proterve insectatus erat. De eius autem „Colloquiis familiaribus“ a. 1524 primum
evulgatis et potissimum iuventuti destinatis IVolfyanyus Menzel, scriptor protestans,
„Darin wird“‚ inquit, „auch das Heilige selbst mit Ironie behandelt. . . Auch liebt
Erasmus sehr das Schliipfrige“ (Geschichte der deutschen Dichtung. Neue Ausg.
II [Leipzig 1865]‚ 114). In quibus libris Erasmus ipsam etiam sacrani Scripturam
parum verecunde· tractavit (Fr. Ο. Sticlzart, Erasmus von Rotterdam [Leipzig 1870]
Ρ. 245- 253. 258. 272. H. J. Allard S. J„ Een Portret van Erasmus [²S-He1t0genb0soh
1882] p. 43¹).

² Huius libros Erasmus diligentissime cognoverat et in exemplum assumpserat
(Jcmssen l. c. II, 12).

³ Anno 1552, cum cardinalis Otto a Mauritio, electore Saxone, in Carolum V.
sedicionem bellumque movente Dilinga pelleretur (Jos. Haut, Geschichte der k.
Studien-Austalt Dilingen I [Dilingen 1854]‚ 14—16).

