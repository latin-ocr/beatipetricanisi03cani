709. Oanisius Stanislao Hosio. Aug. Vind. 19. Septembris 1562. 485

Erumpit tandem serpens, quem in sinu hactenus isti gestarunt, et
aegre tamdiu occultare potuerunt. Ab Austria mox ad Bauariam hoc
serpet uirus, ut ne quicquam in Religione firmum et tutum satis apud
Principes in Germania supersit. Huius imperij ac totius Ecclesiae
Christus misereatur. Quicquid autem hoc est nouorum Confessio-
nistarum commentum, hic addendum putaui. Verum de statu Jmperij
nihil habeo noui. Expectant omnes euentum Comitiorum Franck-
fordiensium, quae breui inchoanda creduntur: Et incertum, quo tandem
euasura sit Gallica factiO, nunc etiam Germanorum armata uiribus 1.
Deum precamur, ut bene uertat hos tantos motus, praesertim ne
sacrae Synodo maius adferant detrimentum. Vtinam purgentur
interim filij Leui2, nec solum de fidei doctrina, sed etiam de re-
formatione morum isthic ea constituantur, quae labanti Ecclesiae
suppetias ferant3. Sathan quo magis per Caluinistas in Catholicos
saeuit, eo clarius nobis praebet specimen, quae sit futura tyrannis
Antichristi. Huius quidem proximos antecessores et praecursores
Gallia experiri uidetur 4.

Vienna scribitur ad me, nunc dimissum esse Georgium Polonum,
uti postulabat eius auunculus, et monuerat amplitudo tua 5.

Ex nundinisss nihil aduectum hactenus.

Expectamus Decretum proximae Sessionis de Missae sacrificio:
Metuunt quidam, ne opinione citius aut abrumpatur aut absoluatur
Synodus. Nunc magnum de illa silentium undique. Oro Christum
Dominum, ut in suam gloriam seruet Jllustrissimam Celsitudinem
tuam, quae hanc praeclaram spartam ut ornare pergat boni omnes
expectant, ac nobiscum a Deo precantur. Quae adiunxi, R. P. Prae-

¹ In diem 20. Octobris 1562 principum electorum conventus indictus est Franco-
furti ad Moenum habendus, ut „rex Romanorum“ eligeretur. Atque iam ineunte
a. 1562 Gallorum mandatu Ioannes Philippus comes Rhenanus (Wild- und Rhein
graf in der Dhaun) aliquos Germaniae principes adierat atque, ut Maximilia-
num II. ea dignitate excluderent, monuerat (Buelzoltz 1. c. VII, 515—516. Turba
l. c. ΙΠ, 201).

2 Mal. 3, 3.

³ Canisius, ut ex ipsis his litteris patet, nondum cognoverat, in ipsa ses-
sione XXII„ 17. Septembris habita, praeter doctrinam (cf. supra p. 480) „decretum
de observandis et evitandis in celebratione missae“ et „decretum de reformatione⁴⁴
latum esse, in cuius 11 „capitibus“ multa de vita et honestate clericorum, de officiis
divinis in ecclesiis cathedralibus et collegialibus habendis, de dispensationibus et
appellationibus, de „locis piis“ , de bonis ecclesiasticis conservandis salubriter sta-
tuebantur.

⁴ Bellum civile religiosumque in Gallia inter catholicos et Hugonottos, quibus
princeps Condaeus praeerat, m. Aprili a. 1562 exortum ab his magna cum crudeli-
tate gerebatur.

⁵ Georgium Kuklinowski, Georgii Ticinii nepotem, dicere videtum vide supra

⁶ Ex librorum mercatu „autumnali‘ Francofurti ad Moenum haberi solit03

vide supra p. 23.8⁴·

