380 666. Oanisius Alphonso Salmeroni. Aug. Vind. 22. Februarii 1562. ⁸,

Ἰ.-
Pax Christi nobiscum admodum Reuerende in Christo Pater.

Venit isthuc Doctor1 et Principis Bauariae2 ad Pont. Maximum
Legatus, qui de collegiorum3 dotatione, et alterius straubingen. ἒτ
erectione isthic tractabit. Quare literas illi adiungere uisum est,
partim ut uolentibus ita consiliarijs facerem satis: partim ut bonum ἒ
uirum redderem commendatiorem, cui haud dubie Reuerendia Patres Ξ
quacunque ratione licebit, pro sua charitate gratificabuntur‚ ut sentiat ⁴,
Princeps etiam suos in pretio habitos esse. Non repetam quae alias de “
superioribus scripsi negotijs. Dominus J esus gratiam nobis et Bauariae ’
nunc admodum periclitanti per R. T. et fratrum omnium supplicationes
conferre et augere dignetur.

Augusta 22 Februarij M. D. LXij.
Seruus in Christo P. Canisius.

ἢ Al molto Reuerendo in Christo Padre, «ΙΙ Padre M. Jacomo
Laynez, Prepos'to Generale della Compagnia di JeSu.
Jn Roma.

Has litteras Romam secum attulit Dr. Sigmundus Viehauser (Vieheuser), quem
Kno'ijer (l. c. p. 99) Monachio 23. Februarii 1562 discessisse scribit cum triplici
Alberti V. mandato: Ut de „decimis“, de ecclesiasticorum „beneficiorum collatione“‚
de sacro calice laicis porrigendo quaedam a Pio IV. impetraret (cf. Le Plat l. c.
V, 92). Num autem de tertia huius mandati parte, quae ad calicem spectabat,
Canisius certior factus sit, mihi quidem, curn hanc ipsius epistulam lego, satis
dubium efficitur. Ac „decimas“ illas Albertus V.‚ ut Societatis collegia bavarica
dotare posset, petisse videtur, similiter atque annis 1548 et 1551 a Paulo III. et
Iulio III. Guilielmo IV. duci atque ipsi Alberto pro universitate ingolstadiensi de-
cumae omnium fere Bavariae ecclesiarum concessae erant (Mederer l. c. IV, 270-282,
Prantl l. c. Ι, 182-186ς ΙΙ, 187-193). Atque ipse Cardinalis Anyustanus com-
pluribus litteris Roma exeunte a. 1561 et ineunte a. 1562 datis Alberto spem fecit
„decimam‘ et alia, si legatum Romam mitteret, impetrandi (Goetz, Beitr'age p. 226.
244). Neque prorsus frustra Viehauser, quem a Sociis romanis adiutum esse ex
horum litteris (vide infra p. 400) constat, laboravit. Nam caesari Prosper ab Areo,
orator eius romanus, Roma 13. Maii 1562 scripsit: „Duci Bavariae, ut decimas duas
a clero exigere posset, permisit [papa]; cum hac tamen conditione ut hae pecuniae
in collegiorum usum et non in alium cedant, et nisi sufficiant, concessit ut eisdem
collegiis posset tribuere proventus unius monasterii3 beneficiorum collationem eidem
permittere noluit‘ (Sic-luel, Trient p. 300). Anno tamen 1563 alteris litteris ponti-
ficiis duci missis ius homines ad beneficia ecclesiastica 6 illis mensibus papalibus
„praesentandi“ ratum habitum est. De calice vero legatus Romae animos ita in·

venerat occupatos, ut rem ne proponere quidem auderet (Riezler l. c. IV, 99—100.
512. Poyiani Epistolae ΙΙΙ, 57 b).

² Reuerendos AB.

 

¹ Sigismundus Viehauser; vide quae sub ipsam hanc epistulam dicuntur.
² Alberti V. ducis. ³ Ingolstadiensis et monacensis.

 

