Augusta Vindelicorum 3 Decembris 1561. 317

ΔΓ

Jesus.
Pax Christi nobiscum obseruandissime Domine 1.

Rediit huc saluus D. Lanoyus Dei gratia, et curabit, ut Nepoti
dignitatis tuae2 quantum per nos fieri potest, rite consulatur. Erit
*fortasse inter nostros quoque conuictores 3.

Colonienses iam diu nihil ad me. Sed male habet, quod rota
quarta tam lente procedat, neque tribus prioribus accedat ad currum
tandem absoluendum 4. Nisi forte non licet Pragae quod Augustae
et Viennae antea. Ni fallor, est argumentuma postremum uel maxime
dignum, quod prouehas et illustres.

Ago gratias pro singulari humanitate et prudentia, quam in
Colloquio D. Lanoyo declarasti, ut rationibus Collegij Pragensis con-
suleretur. Vtinam Caesar hanc uiam approbet, imo conficiat etiam 5.
Quare pergas rogo, quacunque ratione licet, nostris consilium et opem
adferre, ut graui hac sarcina monasterij, imo et dominij Oybinensis
liberemur.

Gaudemus Episcopos Hispanos ad Synodum augendam et ornandam
accessisse tandem 6. De Gallicis bene speratur, ut scribit Praeses Con-
cilij ⁷. Jnuenit et Caesar Legatum, sed utinam qualem locus ille postu-
lat 8. Germani more suo cunctantur in utrisque Comitijs 9. Episcopi

ἢ In arches. sequitur hoc, oblitteratum.

 

¹ Pragae Cromer tunc cum caesare morabatur3 vide supra p. 258 ².

² Cromero duo, quod equidem sciam, erant nepotes: Sebastianus, ex Bartho-
lomaeo fratre natus (postea cathedralis ecclesiae franenburgensis canonicus, † 1605),
et alter ex Natalia sorore ortus, quae Ioanni Aurifabro, civi bieczensi (Biecz), nup-
serat. Fortasse tamen etiam Andreas, Cromeri frater praematura morte exstinctus,
filios habuit (Ec'chhorn, Kromer l. c. p. 12—14).

3 Ingolstadii‘?

4 Cromer quartum e „Dialogis“ illis polonice primum a se editis, qui de variis
doctrinae ecclesiasticae generibus erat, latine vertebat et amplificabat, ut eum tribus
prioribus, latine iarn evulgatis, adiungeret. Anno tandem 1568 totum opus, „Mo-
nachus, sive colloquiorum de religione libri quatuor“ inscriptu‘m, Coloniae apud
Maternum Cholinum in lucem prodiit; vide supra p. 24¹ et Eichhorn l. c. p. 107—-111,

⁵ De hac re vide supra p. 315.

⁶ S. Carolus Borromaeus Roma 4. Decembris 1561 Delphino nuntio scripsit:
„Sono gia in 'Frento piu di 80 prelati, tra quali ne sono 8 Spagnuoli oltre parecchi
abbati et generali“ (Steinherz 1. c. p. 323).

⁷ Cardinalis Hosius; vide infra p. 319.

⁸ Ferdinandus tunc sperabat, Urbanum a Trennbach, episcopum passaviensem,
id munus suscepturum esse: quae spes paulo post evanuit (Steinherz l. c. p. 322.
324. Siclcel, Trient p. 229).

⁹ Delphinus S. Carolo Borromaeo Praga 8. Decembris 1561 scribit, „che gli
elettori circa la dieta imperiale si rimettono l'uno a l’altr0, et ogn' uno mette inanzi
qualche difficultaffl Attamen rumor is erat falsus; plerique enim venire parati
erant (Steinhe-rz l. c. p. 325. 327). De Germaniae episcopis Tridentum venire re·

