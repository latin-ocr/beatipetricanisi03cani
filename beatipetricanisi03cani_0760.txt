684 Menum. (ingolstadiensia) ⁶294. (Inter 7. et 17. Ianuarii 1562.)

Vniuersitatis grandis arca ferrea, in qua supellex et ornamenta altaris
asseruentur . Huius autem sacri loci possessio a nostris accepta initium
habuit, quando nuper in die festo Annunciationis Virginis matris1
nostri fratres ibi venerabile Christi corpus spectante, ac mirante
populo perceperunt. Dubium non est quin istud publicum exemplum
plaerosque Germanos per Dei gratiam ad frequentem communionem
pertrahet etiamsi peruersa alioquin consuetudo refrigescente nimium
charitate2 omnibus pene suadeat velut nefas saepius quam semel
quotannis Eucharistiae sacramentum sumere. Deinde authoritate Jllu-
strissimi Principis sancitum est, vt nostri gratuitam in artibus et
Theologia promotionem adipiscantur, sic tamen vt promotoribus et
ministris dictarum facultatum sua iura et stipendia ex aerario Vni-
uersitatis persoluantur3. Postremo impetratum est vt areae collegij
et scholarum nostrarum lapidibus sternantur et cubicula complura in
superiore parte nostrae habitationis partim restaurentur, partim de
integro construantur, quae res non solum eo spectat, vt nobis et
hospitibus (quos hac transeuntes crebro suscipimus) de huiusmodi locis
commodius sit prospectum verumetiam propagando fratrum numero
fiat quaedam praeparatio. Nam de dotatione horum Collegiorum4
Princeps noster cum suis Consiliarijs serio cogitat, quam ita magni-
ficam speramUS, vt in hoc praesertim Collegio propter generale studium
multo plures sint alendi. . . . Quin etiam iussu Principis cum P. nostro
Prouinciali tractarunt Consiliarij de Collegio Strabingae5 erigendo . . .
[Princeps] praeclare interim secum agi putaret, si tum in iam no-
minata ciuitate tum in alijs quibusdam sibi subiectis oppidis paucos
saltem operarios nostrae Societatis possit habere. Caeterum quod ad
Clerum et religiosos huius ciuitatis attinet, optime (laus deo omni-
potenti) nobis sunt omnes nunc conciliati, Nam vterque pastor patrum
nostrorum atque adeo nostrae Societatis se syncerum amicum de-
clarat, et multa beneficia a nostris patribus tum 1110 tum Viennae se
accepisse libenter fatetur 6. . . . Redijt Collegium nostrum in gratiam
cum patribus Franciscanis qui nescio ob quas suspitiones et falsas
delationes non sese ita benignos videbantur nostris exhibere.

¹ 25. Martii. ² Matth. 24, 12.

3 Α senatu universitatis 12. Ianuarii 1562 ita decretum esse ostendit Prantl
l. 0. Ι, 228. Qui tamen minus recte affirmat, „fiir die Zoglinge des Jesuiten-Colle-
giums‘ id concessum esse; nam iis tantum, qui de Societate essent, eoncessum est.

4 Ingolstadiensis et monacensis. ⁵ Straubing; vide supra p. 364. 385 etc.

⁶ Martinus Eisengrein‚ stugartianus, nepos erat Iacobi Ionae († 1558), consilii
aulici Ferdinandi I. caesaris vicecancellarii, qui ob egregia in Socios merita a
S. Ignatio, Canisii opera interposita, omnium Societatis bonorum spiritualium parti-
ceps effectus erat. Eisengrein autem, sub a. 1554 iu album universitatis vindobo-
nensis relatus et paulo post Vindobonae a protestantismo ad catholicam ecclesiam
reductus, ibidem ab a. 1554 vel 1555 usque ad a. 1562 universitatis professorem
egerat (Can. Epp. I, 485. 503. Aschbavh 1. e. III, 180-183. Hartl-Schrauf l. c.
p. 35014).

