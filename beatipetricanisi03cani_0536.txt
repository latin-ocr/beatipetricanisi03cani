460 695. Canisius Sancto Francis-,eo Borgiae etc. Tridento 8. Iunii 1562.

De Nicolao1 venturo nihil nobis promittimus. Conseruet illum
quoque Christus, vbicunque demum versatur.

Alter Nicolaus2 Liuonus et Christophorus Lindawer cum ad nos
redierint, non facile admittentur, cum de Vtroque spes nobis exigua
supersit, praestetque tales homines sibi relinquere, quam in illis cor-
rigendis frustra laborare 3.

De P. Victoria non pergam esse molestus: sat ego de illo scriptum

puto . Credo ΒΗ, VV. non displicere, vt permittam eum suo iudicio in Α

rebus gerendis et si ad me nihil scribat, quod sciat se Rs. P. Generali
immediate subiectum esse. Puto illum bonae fidei et talis esse pru-
dentiae, vt uelit et possit collegijs tribus sibi concreditis4 recte con-
sulere, tametsi consilia sua mecum non communicet. Atque in hac
libertate putarim illum relinqui posse ad P. Natalis aduentum usque:
nisi forte R. P. Praepositus cum huc venerit, illum euocabit et coram
audiet, sicuti suadere videtur P. Salmeron. Posset forte idem P. Victoria
uisitando collegia tria simul annotare, quae maiore egent reforma-
tione, si ego putarer ad Visitationem non posse mitti ob diuturnam
ab Augustanis absentiam. Sed expecto RR. VV. sententiam.

Quae Coloniam et Moguntiam mittebantur, ad fratres destinantur.

Adiunxi literas Rectoris²¹ Viennensis5‚ ut rectius RR. VV. et
illi consulant et mihi, nimirum ut cessent istae difficultates ex parte
P. Victoriae, qui suis consilijs perplexos Rectores Viennae et Pragae6
facit, seque excusat cum iuuare posset: mecum uero nihil communicat.
Video non frustra meum exoptari aduentum, quem longius prorogare
nescio quantopere expediat collegijs. Tamen domini voluntatem in
nobis cupio perfici.

Commendo me reuerenter sacrificijs et precibus RR. VV.

Det nobis dominus gratiae suae incrementum. Tridenti 8 Junij .
1562 . Quae proxime scribentur ad me, huc mitti poterunt, ut Oeni-
pontumb aut Pragam ilico perferantur. Si aliud non incidet, circa
principium Julij possem Oeniponto Pragam proficisci

Seruus in Christo P. Canisius.

† Al molto Reuerendo in Christo Padre . M. Giacomo Laynez
preposito generale della compagnia di Jesv In Roma.

Canisio rescriptum est Roma 20. lunii 1562.

ἢ Sequitur Pragensis, α C. ipso oblitteratum.
b 2 vv. sqq. a C. in mary. addita sunt.

 

¹ servatio. ² Schricker. ³ Of. supra p. 452—453.

⁴ Collegiorum vindobonensis, pragensis, tyrnaviensis bona reditusque admini-
strabat. ⁵ P. Pauli Hoffaei.

⁶ P. Hem-icus Blissemius rector erat pragensis.

 

