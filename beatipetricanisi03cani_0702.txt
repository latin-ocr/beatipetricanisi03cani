626 Monum. (august.) 249. (Sacris Quadrag. [Febr. et Mart] a. 1561 et 1562.)

„Dixi“‚ inquit, „proxime‚ meam intentionem non esse ante Pascha
incipere catechismum, sed quod uisum est bonum breuem doctrinam
adducere pro simplicibus, ut se bene et christiane disponant ad
summum hoc festum [paschale] . . . Dicis Magister indigeo bona
instructione quomodo me habeam circa sacramenta confessionis et
communionis . Sunt duo praeclara sacramenta et salutifera, cuperem
illis uti ad dei gloriam, 2? secundum ordinem Ecclesiae . 3²? ad sa-
lutem animae meae . Quid autem huc spectat quod debeo facere et
incipere? Equum et iustum est habere desiderium bonum et quod
paratus es³ discere quod sit tibi salutiferum et Deo gratum . Ora
Deum fideliter, ut mihi det gratiam dicendi, tibi autem audiendj et
capiendi, quantum satis ad salutem .Vnum est tibi necessarium si
uis recte celebrare Pascha. Quid est illud? vt te ipsum recte
probes1, sicut et Paulus docuit suos Corinthios. In quo me ipsum
probabo? In his tribus 1? In uera fide . 2‘? in humili poenitentia .
3⁰ in digna sumptione Eucharistiae“ (f. 238b). Atque in ipsa hac
contione Canisius de ecclesiae catholicae fide, in proximis autem
*quattuor de paenitentiae necessitate et utilitate ac de contritione,
peccatorum confessione etc. ad paenitentiae sacramentum recte sus-
cipiendum necessariis disserit . Neque plures quam hae octo contiones
catecheticac in codice illo inveniuntur. His tamen Canisium com-
plures alias adiunxisse, quibus de altaris sacramento agebatur, et
ipsa re valde probabile efficitur, et ex eo conici facile potest, quod
Canisius ea de re se dicturum in quarta contione promisit quodque
etiam proxima Quadragesima in simpliciorum gratiam catecheticum
de ea sermonem habuit (vide infra p. (527).

Canisius in his contionibus admodum blande cum auditoribus
loquebatur. „Familiariter et simpliciter agam uobiscum quasi cum
pueris quaerendo et interrogando, nunc uestro nomine respondebo
donec et ipsi discatis suo tempore respondere.“ „Nunc me conuertam
ad meos dilectos filios et cum simplicibus simpliciter agam, sicut
Pater cum suis paruulis quibus dat lac non solidum cibum2
donec grandescant et fiant intelligentiores“ (l. e. f. 233¹& 235³). Quare
mirum non est, eum paulo postquam contiones illas habere coeperat,
dicere potuisse: „Gaudeo . . ob bonam uoluntatem quam etiam apud
magnos et antiquos inuenio, ut relictis omnibus alijs curis et negotijs
non dedignenturb Doctrinam puerilem audire“ (l. c. f. 235³).

Porro Canisius contiones catecheticas illas, quas anno 1562 Dominica I. Qua-
dragesimae promiserat se binas sequentibus hebdomadis habiturum (vide supra
p. 616), in codice quidem, in quo tunc reliquas contiones scribebat („Can. X. T.“),
litteris consignare (praeter unam eamque eucharisticam, de qua mox dicetur) noluit;
cum tamen antiquioris cuiusdam codicis sui („Can. X. V.“) prima folia vacua esse

³ est E'Zd. ¹³ dedignantur Eld.

 

¹ 1 Cor. 11, 28. ² Hebr. 5, 12.

