280 617. Canisius Cornelio Herleno a Rosenthal et aliis.

fiumina, et salutares omnibus aquae propinantur. O admiranda et
sectanda disciplinae sanctae seueritas, cum quotidiana carnis casti-
gatione coniuncta, quae mirificum Hieronymi spiritum aluit, con-
firmauit, illustrauit, prouexit. Porro hic iam requiret forte aliquis
et ordinis mutationem demiratus, et nihil ex solitis conspicatus appen-
dicibus nostram de Rotterodamo sententiam, qui semel ac iterum
edidit nobis Hieronymum 1. Vtinam vero edidisset solum, neque suis
etiam scholijs, dicam an scorijs, subinde conspurcasset, ac pro anti-
dotis toxica infundens, carbones (vt aiunt) pro auro vendidisset. Nemo
illius laudibus in politiori literatura inuidere, nemo detrahere merito
queat. Illud autem erat optandum, si quid votis possemus consequi,
Desiderius vt professionis huius terminis contentuS, aut a sacris stu-
dijs penitus abstinuisset, aut in iudicandis patrum scriptis minore
supercilio ac candidiore animo se praeditum declarasset. Nam reuera
postquam Erasmus Theologum agere coepit, nimium fidita sumpsitque
sibi, et verborum saepe quam rerum studiosior, seuerum se praebuit
Aristarchum 2, atque in censendis Theologorum quidem scriptis tantum
sibi permisit, quantum hactenus nemo alius quantumuis doctus et
sapiens in ecclesia vel ipse postulare visus est, vel alijs concedendum
existimauit. Scilicet, ne Luthero excludenda oua deessent. Erasmus
monachus monachos insectatus est 3, et parum grauis ipse philosophus,
Doctores scholasticos tantum non tractauit scurriliter: tum nescio quo
spiritu ductus, non aliam in Ecclesiasticis fere dogmatis, quam Pyr-
rhonicam sequi voluit Theologiam 4. Dum autem incusat et oppugnat
alios, se vero ipse perpetuo excusat et propugnat mordicus, vt nulli
velit cedere, consecutus est tandem, vt Erasmiani nominis authoritatem
nullus aduersariorum vehementius, quam autor ipse labefactarit, iam-
que tantum ille ponderis apud pios, quantum fere apud impios ob-
tineat. Morosum esse censorem oportet, qui arrepta velut virgula

 

³ Sae·c; quamquam scribendum fuisse ridetur fisus est vel fisit (de quo „per-
fecto“ vide Friedr. Neue, Formenlehre der latez'nischen Spraehe Π [2. Ausi„ Berlin
1875J, 333).

 

¹ Vide supra p. 278⁴. Erasmus singulis Hieronymi epistulis sua „argumenta“
praeposuerat suaque scholia, eaque saepe longissima, subiunxerat.

² Aristarchus Samothrax, qui sub a. 170 Alexandriae docebat, et multos libros
grammaticos et plurimos in poetas graecos commentarios, inter quos ,,Διορ19ώσεις“
criticae in Homerum eminent, scripserat. Qui pro exemplo quodam iudicis nimium
critici habebatur.

³ Erasmus a. 1486 ordinem canonicorum regularium S. Augustini in domo
Stein (Emmaus) prope Goudam ingressus, ibidem professionem sollemnem fecerat.
Qui cum postea suo arbitratu vestem religiosam deposuisset, a. 1517 a Leone X.
excommunicatione, in quam facto illo incurrerat, solutus et facultate donatus est
extra monasterium vivendi et saecularium sacerdotum vestitum habendi.

4 Pyrrhon Eleus, philosophus graecus isque Aristoteli aequalis, scholae Scepti-
corum auctor fuit.

