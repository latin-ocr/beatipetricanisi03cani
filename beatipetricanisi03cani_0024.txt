XV111 ΙΙ. Prooemium voluminis tertii.

generaliS, Alphonsus Salmeron et Christophorus Madrid, eiusdem ad
tempus vicarii generales, Hieronymus Natalis (Nadal) visitator, Ioannes
de Polanco secretarius Societatis, Petrus de Ribadeneira provinciae
Societatis tuscae praepositus, rectores collegiorum bononiensis, colo-
niensis, ingolstadiensis, lauretani, moguntini, monacensis, pragensis,
treverensis, tyrnaviensis etc.

V. 1) Quod ad epistularum genus attinet, imprimis notatu dignae
sunt duae relationes, quas Canisius ineunte a. 1561, ut praecepto a Lainio
praeposito generali a. 1560 dato (Can. Epp. II, 599—600) satisfaceret,
de rebus Germaniae ad eundem Romam misit, cum summo pontifice
communicandas. Harum autem similes, immo etiam longe graviores
illae epistulae sunt, quas Canisius ad Hosium, maxime postquam hic
concilio tridentino praeesse coepit, misit, ut eum, quid catholici, quid
protestantes molirentur, qui rumores circumferrentur, qui libri novi
vel a catholicis vel a protestantibus in lucem emissi essent, quibus
rationibus ecclesia iuvari posse videretur, certiorem faceret. Quas
quidem litteras iam Ε. S. Cyprianus in „Tabulario Ecclesiae Romanae“
a. 1743 edito (vide infra p. ιη’) ex archetypis excudendas curavit;
sed hic liber, ut post Tse. δίς-Μ nuper notavit S. Steinherz (Nuntiatur-
berichte aus Doutschland 1560—1572, Ι [Wien 1897]‚ xi), nunc ra-
rissimus est, et cum ad epistulas illas, imprimis ubi de re litteraria
sunt, intellegendas mult-ae explicationes necessariae sint, paucae tamen
a Cypriano positae sunt. Sunt etiam, quae „relationes tridentinae“
dici possint: duas dico epistulas, quas Canisius, quo tempore Tridenti
theologum agebat, de concilii rebus ad amicos dedisse videtur, po-
tissimum autem epistulae illae, quibus Ioannes de Polanco, Societatis
secretarius atque et ipse concilii theologuS, inde a m. Augusto 1562,
quo Tridentum cum Lainio advenerat, ad Societatis praefectos atque
per eos ad ceteros quoque Societatis homines, quae in concilio, maxime
per praepositum generalem reliquosque Socios, gererentur, referre
solebat. Aliae autem vel ad caritatem amicitiamque tum cum Sociis,
maxime coloniensibus, tum cum externis alendam praecipue spectant,
vel de singularibus potissimum negotiis ad religionem iuvandam per-
tinentibus script-ae sunt; atque inter huius generis epistulas illae emi-
nent, quas Canisius, provinciae Societatis Iesu „Germaniae superioris“
praeposituS, ad rectores collegiorum aliosque subditos dedit vel ab
iisdem accepit; permultae denique huius voluminis epistulae eaeque
et longae et valde graves ad commercium illud spectant, quod inter
Canisium praepositum provincialem et Lainium praepositum generalem
eosque erat, qui Lainio m. Iulio a. 1561 in Galliam indeque ad con-
cilium tridentinum profecto Romae eius iussu Societatis negotia ad-
ministrabant: Christophorum Madridium, Alphonsum Salmeronem‚ Sanc-
tum Franciscum de Borgia; quae litterae tanto pluris aestimentur
oportet, quanto rarius huiusmodi epistulae praesidum Societatis auc-
toritate secreto datae in archivis bibliothecisque publicis inveniuntur;

