296 625. Canisius Stanislao Hosio. Aug. Vind. 8. Nov. 1561.

spero de mea in ipsum charitate fassurum per occasionem, ac de
nostris etiam posthac commode loquuturum esse. Voluit autem meis
ad dignitatem tuam literis honorari, quoniam ad D. Virginem Lo-
rethanam religionis ergo (ε quod mihi displicere non potest ε) pro-
ficiscitur. Vtinam de illo bene mererj queam, quem ego, licet inter
nostros minime uersetur, tamen amo et amabo semper ob ueterem
consuetudinem. Nihil hactenus allatum est, unde intelligam, literas
et libellos a me missos isthuc peruenisse: sed spero tamen utramque
sarcinam redditam esse 1.

De Concilij progressu laeta nobis promittuntur, quae ut uera
sint Christum precarj pergemus. Nam et Galli cum Regis2 authoritate
uenturj dicuntur. Erunt opinor postremi Germanj, qui primum ac-
currere, et necessarium Concilij remedium expetere atque promouere
debebant.

Scripsi aliquando de Concilio Ephesino, quod Princeps Bauarus
e tenebris in lucem proferendum curauit 3. Essent isthic fortasse, qui
Graecum codicem commode uerterent, cum hactenus Concilium hoc
integrum desideremus Atque utinam alia quoque Concilia‚ nescio
qua fide nunc aedita, integritati suae restituerentur, ut perfecti essent
Tomi, quos uocant, Conciliorum, et qui nunc Coloniae magnis sumptibus
breui recudentur4.

Speramus fore, ut Amplitudo tua, quae doctissimorum hominum
isthic utitur frequenti consuetudine, nonnulla per illos conscribi curet,
quae causam Ecclesiae aduersus haereticos, eorumque Confessionem5
uindicent. Dominus JESVS laboranti Ecclesiae dignetur adesse, et
huic Concilij instituto optatos dare successus, ad Christiani orbis
sanct-am reformationem Amen. Augustae 8. Nouembris. M. D. LXI ³.

Seruus in Christo Pet. Canisius.

Reuerendissimo et Jllustrissimo Principi D. Stanislao Hosio, Car-
dinalj et Episcopo Varmiensi, S. Sed. Apostolicae ad Concilium Tri-
dentinum Legato, Patrono clementissimo ‚etc . Tridentj. Ad manus
proprias,

Inscriptioni harum litterarum manu antiqua (secretarii Hosii‘?) adnotatum est:
„redditae 1 decembris 1561 . resp. 2 dec.“

 

³ Quae sequuntur, a Cypr. omissa snut.

 

¹ Of. supra p. 238. 240.

² Caroli IX. ³ Cf. supra p. 131—132. 136—138. 240.

⁴ Vide supra p. 239—241.

⁵ Augustanam; contra quam ut Hosius scriberet, Canisius cardinalis Augustani
nomine dudum egerat; vide Can. Epp. ΙΙ, 914.

