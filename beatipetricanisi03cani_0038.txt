XXXH II. Prooemium voluminis tertii.

Catechismus“ — adhiberi iubebatur (775—777). Cui catechismo re-
cognoscendo et locupletando Lainius, Natalis, Salmeron, viri theo-
logiae scientia insignes, Canisii rogatu operam dederunt (3. 9. 552. 579.
799). Optabat etiam Canisius, ut idem catechismus a concilio tri-
dentino „ut catholicus approbaretur& ita tamen, ut etiam alius isque
melior conscriberetur, qui publica apud omnes ecclesias auctoritate
valeret (384. 394); at neque hoc, si quidem de catechismo pro pueris
loquamur, effectum neque illud concessum est (733). Solacio tamen
Canisio esse poterat, quod eius catechismus annis 1561 et 1562 latine
etiam Antverpiae, Cameraci, Cracoviae, Lovanii, Lugduni, hispanice
Vallisolet-i, italice Venetiis, vlamice Lovanii‚ atque etiam primum liun-
garice versus primatis Hungariae expensis Vindobonae in lucem emissus
est (774. 777. 787. 790), quodque ex Sabaudia nuntiatum est, eundem
librum ducis Sabaudiae sumptibus Venetiis, Genuae, Vercellis excusum
pueris adeo placuisse, ut protestantium catechismos in ignem inice-
rent et parentes ipsi in fide catholica confirmarent (778). In scho-
larum etiam usum Canisius anno 1561 selectas S. Hieronymi epistulas
novo ordine disposuit et una cum aliis aliquot Hieronymi libellis
Dilingae volumine cum eleganti tuni parvo pretio parabili evul-
gandas curavit; in cuius editionis (postea fere quadragies repetitae)
praefatione Erasmum Rotterodamum graviter accusat, quod Patrum
opera scholiis suis „conspurcarit“ , simulque queritur de aetatis suae
„Erasniianis“‚ qui religiosis „ordinibus obt1·ectand0“, „personas Ecclesia-
sticas satyrice et inimice perstringendo“ etc. „vulgi aures ac mentes
demulceant“ (784. 280. 281). Grandius autem volumen Canisius edi-
tioni S. Cypriani ab Erasmo factae opponere cogitabat; fere 1000 iam
habebat „lectiones variantes“ in bibliotheca vaticana superioribus annis
a se collectas; alias a. 1561 sibi comparabat, cum Romae Latinium
in emendandum Cyprianum incumbere edoctus, ipse opere destitit (110.
134. 152. 781). Effecit autem, ut adversus protestantium gallorum ad
Carolum IX. regem „Supplicationem“ anno 1561 Norimbergae germa-
nice evulgatam eodem anno ex typographia dilingana prodiret versio
germanica „Supplicationis“ catholicae, quam Galliae nobilitas libello
illi obiecerat (779—781). Proximo anno Dilingae et germanicum
suum precationum libellum (vide Can. Epp. ΙΙ, 898—501) recognitum
denuo curavit excudendum (in lucem emissus est a. 1563), et una cum
Adamo Walassero Usuardi Martyrologium edidit germanice versum,
ut „Germanis se accommodaret“ (ita Hosio scripsit), et multis rebus
locupletatum; qui liber postea quoque compluries evulgatus est (552.
394. 791). Sedulo etiam Canisius, quaenam de religione vel in Germania
vel alibi a catholicis et protestantibus scriberentur, observabat. Et
cum Georgius Willer bibliopola augustanus isque catholicus ad librorum
mercatus francofurtenses diligenter adire soleret et Tubingae quoque
et alibi suos procuratores haberet, Canisius ea opportunitate usus, ad
externos etiam amicos, saepissime autem Tridentum ad Hosium, eius-

