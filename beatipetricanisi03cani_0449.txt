Augusta Vindelicorum 9. Februarii 1562. 373 ³

Anguntur nostri sacerdotes in Bauaria et Austria, quod impetrare
non possint a poenitentibus in sacramento Confessionis, ut ratio uictus
quadragesimalis secundum Ecclesiae praescriptum obseruetur a pau-
peribus praesertim studiosis, seruis et ancillis, quibus parentes patres-
familias et hospites non permittunt neque offerunt cibum quadra-
gesimalem. Petunt igitur uehementer, ut saltem cuorum usum in
hac annonae summa difficultate ipsis permittamus 1. Si permittendi
seu dispensandi potestas penes amplissimas Dominationes uestras
existit, cupimus admodum concedj nobis gratiam tractandj clementius
nostros Germanos, ne linum fumigans extinguamus2. Taceo
quam foede Catholicj etiam sacerdotes negligant quadragesimalis
ieiunij obseruationem, quae utinam a paucis rite² in pretio habeatur.

Nunc demum intelligo nihil esse constitutum Vlmae, sed ad
conuentum proximum post Pascha celebrandum omnia relata esse.
Monachij conuentus alter multorum fuit et Principum et Magistra-
tuum, ubi consentienter actum est de confirmatione foederum pro
tuenda pace aduersus quosuis tumultus ac motus aduersariorum 3.
Vbi multi simul Episcopi una cum Caesare et Bauariae Duce nescio
in quot annos, firmis quibusdam foederibus se mutuo obligauerunt.
>Jn his etiam Augustani. EX nundinis plura licebit cognoscere 4.
Sparguntur quaedam de Heluetijs tumultuantibus ob causam religionis,
quemadmodum de Gallis quoque. Vtinam accipiamus orationes aliquot
in Concilio recitatas. EX Vrbe quidem duas typis excusas uidimus 5.

Faxit Christus, ut bene succedat futura sessio 6, quae haud dubie
magnam praebebit lucem ad reliquam Concilij tractationem.

Jdem Canisius
in Christo seruus ¹³.

ἦ· Reuerendissimo in Christo Patri et Jllustrissimo Domino,
D. Stanislao Hosio, Cardinali et Episcopo Variniensj, S. Synodj Prae-
sidj, Patrono amplissimo. Tridentj.

ὃ Sequitur obseruetur, α libr. oblitteratmn.
¹³ Inscriptio sequens a Cypr. omissa est.

 

¹ De antiqua ecelesiae lege, qua fideles omnibus, etiam dominicis, Quadra-
gesimae diebus (haec eo anno 11. Februarii incipiebat) carne, ovis, lacticiniis vesci
vetantur, vide supra p. 75³. Facultas „dispensandi circa ieiunia“ Martio a. 1561
a Pio IV. Sociis tributa (vide supra p. 70) fortasse ciborum copiam tantum, non
genus spectabat. ² Is. 42, 3. Matth. 12, 20.

³ In conventu hoc per oratores Ferdinandi L, Alberti V.‚ archiepiscopi salis-
burgensis, episcoporum bambergensis et herbipolensis, civitatum augustanae et norim-
bergensis a 19. ad 28. Ianuarii 1561 habito hoc, praeter alia, constitutum est, ut foedus
illud „landsbergense“ ad 7 annos continuaretur (Goetz, Beitr'age p. 235—238).

4 Francofurti ad Moenum brevi mercatus librorum „quadragesimafis‘ futurus

„ erat3 ad quem Georgius Willer, bibliopola augustanus, adire solebat; cf. Can. Epp.

II, 744⁵. ⁵ Cf. supra p. 326.
⁶ Haec ut 26. Februarii haberetur, in Ι. sessione statutum erat.

