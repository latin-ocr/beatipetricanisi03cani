Π. Prooemium voluminis tertii. XXIX

ternis concedendi aliasque „facultates septentrionales“ Sociis tribuit
(64. 69).

3) Ex iis, quae dicta sunt, complura etiam ad Canisii per-
sonam spectant. Alia quaedam addi oportet. Duobus hisce annis
Canisius sex fere menses in itineribus consumpsit; quae aut, ut p rae-
posito provincialis officio, collegia singula „visitando“ etc..
satisfaceret, suscepit, aut saltem ad res Societatis una cum publica,
quam tractabat, religionis causa amplificandas adhibebat. Praeter iter
tridentinum et tria oenipontana Augusta, ubi sedem habebat, semel
Vindobonam et Pragam. bis Monacbium, quinquies Ingolstadium pro-
fectus est; Elvangae quoque in Suebia et Landsbergae in Bavaria fuit.
In collegiorum autem ‚,visitationibus“ non solum exhortationibus cum
publicis tum privatis, sed etiam exemplis fratres ad virtutis studium
incitavit (692. 721. 760); velut cum Ingolstadii ipse ad „primam“ et
„secundam“ mensam ieiunus iis ministravit (680). Neque minor in
eo litterarum cura erat; ut cum rectori collegii vindobonensis scripsit,
Societatis fratres scholasticos ad artem oratoriam melius instituendos
curaret, atque etiam efficeret, ut iidem „litteras quad1·imestres“ „ex-
pedite et ingeniose“ scribere possent (56). Similiter rectorem collegii
ingolstadiensis monuit, ut fratres scholasticos „magis germanice“
quam latine loqui et in scribendo diligenter exerceri iuberet (576).
Atque eiusdem collegii Sociis, maxime doctoribus et professoribus,
„vestes honestiores“ dari iussit (576). In visitatione pragensi Socios
infirmos complures in montem Oibinum rusticatum misit; alium in
patria valetudinem aliquamdiu curare voluit (718). Collegii vindo-
bonensis „ministro“ sive rei domesticae administratori mandavit,
videret, ne in victu cotidiano fratribus „quicquam deesset“ (218.
219). Plurimum autem Canisii patientiam et caritatem exercebat
P. Ioannes de Victoria, vir ille inter medios Germanos hispanus, qui
certe neque magnis virtutibus neque agendi dexteritate sollertiaque
destitutus erat — apud Maximilianum ΙΙ. nemo Sociorum plus quam
ille valebat3 eum rectoris vindobonensis munus „magno cum fructu⁴⁴
administrare Canisius autumno a. 1561 testatus est (225) —; sed
Canisio una cum romanis Societatis moderatoribus in ea hominum
penuria potius collegia iam instituta confirmanda quam nova admit—
tenda esse censente (416. 439), Victoria res novas in dies aggredie-
batur3 unde, cum vires nimium intenderet simulque in victus ratione
„nimium rigidus sibi“, ut Canisius ait (205. 225. 260), esset, in aegri-
tudinem quandam animi corporisque incidit, qua fiebat, ut et subditos
durius tractaret, et proceres quosdam offenderet (247. 262. 769). Im-
primis autem, cum compluries accidisset, ut, quod rectori vindobonensi
placuerat, a Canisio praeposito provinciali improbaretur, ille, ut fieri
solet, in eam tandem opinionem devenit, Canisium adversus se minus
recte affectum esse, multa bona impedire, ad provincialis munus esse
ineptum (521. 771. 763). Quas querelas etiam repetebat, postquam

