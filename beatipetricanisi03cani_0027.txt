Π. Prooemium voluminis tertii. XXI

denti gestas cum ceteris Sociis, qui illos patres fratresque in Christo
suos habebant et singulariter colebant, volebant communicare. Primus
e Societate Tridentum venit P. Ioannes Cuvillonius‚ theologiae pro-
fessor ingolstadiensis, cum Augustino Paumgartner orator missus a
Bavariae duce. Qui cuni praeter alia calicem laicorum et matri-
monium sacerdotum a concilio peteret, Cuvillonius (complures historici
rem haud recte narrarunt) Canisio et Salmerone auctoribus impetra-
vit, ut sibi oratoris munere liberato theologum tantum agere liceret
(408. 737. 738). Lainius autem, cum pontificis iussu m. Augusto
a. 1562 Tridentum venisset, et Cuvillonium et Salmeronem, qui inter
theologos pontificios primum locum tenebat, „bonum odorem“ Socie-
tatis spargentes invenit (476). Qui, omnium postremum inter or-
dinum religiosorum supremos moderatores locum pro modestia sua
a legatis impetrare frustra conatus (531), non solum patribus Indici
reformando destinatis ascriptus, sed etiam aliis quibusdam negotiis
secretis gravibusque tractandis cum Salmerone et paucis aliis de-
lectus est (477. 498. 565). Idem de quaestionibus, quae eo tem-
pore Tridenti vehementer agitabantur, ut de sacrificio in ultima
cena a Christo oblato, de sacro calice laicis concedendo, de origine
iurisdictionis episcoporum, in generalibus episcoporum congregationibus
orationes habuit copiosas, quae cardinalibus legatis atque etiam Lo-
tharingiae cardinali et multis episcopis valde probabantur (477. 481.
497. 565); quorum rogatu Lainius eas etiam litteris consignare in
animum induxit (497. 582). Doctrinam etiam et canones de sacra-
mento ordinis patrum delectorum auctoritate Lainius composuit (496);
quae tamen doctrina ab aliquot viris coetui illi postea adiunctis, locis
sacrae Scripturae aliisque probationibus remotis, ad simpliciorem for-
mam redacta est (496. 528-529). Neque, quod Lainius et Salmeron
magnopere cupiebant definiri (448. 496. 527. 539), definitum est:
episcopis iurisdictionem a Christo per summum pontificem tribui. „Si
tamen“‚ inquit Polancus Tridento 2. Novembris 1562 Canisio scribens,
„peccata nostra veritatem tantum, quantum desideramus, illustrari
non permittent, saltem nihil, quod verum non sit, in decretis erit“
(523). Ceterum Societatis homines in concilio et multum laborasse
et magnae apud episcopos auctoritatis fuisse Canisius, rebus ipsis
spectatis, identidem testatus est, (539. 551). Multi patres, quod-
nam suffragium sibi ferendum esset, Lainium et Salmeronem consul-
tare solebant. Concilii autem praesides publicas communesque de-
derunt litteras, quibus ipsius instituti Societatis approbatio quaedam
pronuntiabatur, cui proximo anno alteram eamque etiam planiorem
totum concilium additurum erat (498. 521. 531. 744).

Licet autem de rebus ad Canisii personam spectantibus seorsim
agere mihi proposuerim, huic rerum tridentinarum vel potius rerum
Tridenti per Societatis homines gestarum narrationi, ne quid ei desit,
addam, quid Canisius a. 1561 et 1562 pro concilio praestiterit.

