XXXVI ΙΙ. Prooemium voluminis tertii.

sadducaeu1n“ (671), a Stanislao autem Hosio, episcopo varmiensi, in
litteris 17. Iunii 1561 ad cardinales concilii tridentini praesides datis
„virum et pium et doctu1n“‚ ab Ottone Truchsess cardinale et epi-
scopo augustano in litteris exeunte a. 1562 ad Albertum V. Bavariae
ducem datis „virum sanctum“ vocatum esse (7:22. 545) et, sicut illis
annis suprema Societatis capita, Lainius, Sanctus Franciscus Borgias‚
SaImeron, Natalis, Canisium plurimi fecerunt, ita posteriores Socios
usque in praesens elaborasse, ut et memoria canisii, multis de eius
vita scriptis libris, conservaretur, et nomen eius in beatorum caelitum
album ab ecclesia referretur; penitus enim noverant, in Canisio non
a se alienam quandam pietatem agendive genus, sed
veram propriamque instituti sui rationem relucere, seque,
si Canisii imitatores essent, id ipsum facturos esse, quod et a Sancto
Ignatio in Societatis Constitutionibus praescriptum, et posterioribus
Societatis legibus confirmatum atque illustratum esset.

