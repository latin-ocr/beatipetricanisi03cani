703. Canisius Stanislao Hosio. Oeniponte 3. Augusti 1562. 473

denter se norunt accommodare. Opto uehementer ad me mitti, quod
S. Synodus hac de re constituerit. Quod autem a me postulat Ampli-
tudo tua, ut abusus Missae annotatos mittam, etsi difficile hoc mihi
sit praestitu, et antehac quidem non ita necessarium existimauerim,
tamen obsequar tali Patrono, cui debeo longe maiora1. Et quoniam
Serenissimi Regis Poloniae2 apud Neapolitanos Orator3 nondum in-
telligit quod de illius Nepote restituendo constitueramus, curabo sane,
ut re ipsa sentiat, nos fidem non fefellisse. De rebus Concilij nihil
fere ad me scribitur: Dauos4 componata [9] Dominus, et magno zelo
confirmet illorum animos, qui cum Celsitudine tua ex animo bene uo-
lunt Ecclesiae Dei. Oeniponti Kalend. Augusti Anno M. D LXIIb.

Seruus in Christo P. Canisius .

Reuerendissimo in Christo Patri, et Jllustrissimo Domino, D. Stanis—
lao Hosio Cardinali et Episcopo Varmiensi, S. Synodi Tridentinae
Praesidi, Patrono amplissimo . Tridenti.

Inscriptioni manu eiusdem temporis (Hosii‘?) adnotatum est: „redd 3 Augusti
1562, resp. 4 Augusti 1562.“

Epistulae huius scribendae praecipuam causam Canisio praebuisse videtur falsus
ille rumor, quo decretum de sacra communione paulo ante in sessione XXI. factum
ferebatur reformatum iri. Quem rumorem ex eo ortum esse dixeris, quod, auctori-
bus Salmerone et Turriano, theologis pontificiis, legati decreto illi ipso sessionis
initio aliqua patribus addenda proposuerant; de qua re cum varias patrum esse
sententias cognovissent, silentium indixerunt affirmantes, si quid amplius visum
esset pronuntiandum, postea, ubi de missae sacrificio ageretur, proponi posse
(Paleottus 1. c. ΙΙ, 571; Musottas l. c. p. 2Ο; Acta concilii, scripta a Petro Gonzalez

de Mendoza, episcopo salmanticensi, apud Dollingser, Berichte H, 7& Pallae-ieino l. c.
1. 17, c. 11, n. 17. 18).

³303.

CANISIUS
STANISLAO CARDINALI HOSIO,

uni ex concilii tridentini praesidibus, episcopo varmiensi.
Oeniponte 3. Augusti 1562.

Ex archetypo, quod Canisius sua manu subscripsit (203 1 p.; in p. 4. inser.
et sig). Cod. goth. „E. H. 2“ f. 47. 48.

³ Sim compescat? b Cypr. om. ven sqq.

 

¹ ln congregatione generali 20. Iulii habita 2 archiepiscopi et 5 episcopi de-
lecti erant, qui abusus de sacrificio missae occurrentes colligerent (Massarellz' Acta
apud Tleeiner l. c. II, 59. Paleotti Acta l. c. II, 589. Ilffusottus l. c. p. 22).

2 Sigismundi Augusti.

3 Albertus Kryski (cf. Turba l. e.111, 19)‘? Georgius Ticinius‘? Cuius nepotem
Georgium Kuklinowski a. 1561 collegio S. J. vindobonensi in disciplinam traditum
esse ex Cromeri litteris supra p. 396 memoratis cognoscitur.

4 „Davus“ in antiqua comoedia nomen eius est, qui typus hominis adolescentis,
nasuti, frivoli, correctionis impatientis inducitur. „Davos sum, non Oedipus“: Te-
rentius, Andria v. 194.

