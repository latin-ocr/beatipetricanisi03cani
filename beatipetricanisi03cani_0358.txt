282 617. Canisius Cornelio Herleno a Rosenthal et aliis.

tunum, sic ab optimis quibusque certatim extollitur, quod episcopi
quoque nonnulli ita pie sectantur, vt scholis non vno in loco re-
stituendis studijsque promouendis seriam nauare operam pergant 1.
Verum illi secundum Deum primae debentur, qui rem arduam, in-
usitatam sumptuosam multis etiam repugnantibus ausus est aggredi,
et perficere potuit, vt gymnasium hoc D. Hieronymo sacrum extaret
atque vigeret. Nec est obscurus ille, quem honoris gratia nomino,
vosque liberalissimum academiae huius fundatorem et Maecenatem
esse vestrum haud temere gloriamini, nimirum laudatissimus et am-
plissimus Heros, Cardinalis et episcopus noster D. OTHO TRVCHSES,
quem vt praesentes aemuli maxime negligant, tamen posteri multis
nominibus inter eximios antistites recensebunt, suspicient, atque cele-
brabunt. Certe fieri non posse censeo, quin hic sapiens architectus
domum vobis snpra petram rite fundauerit2: domum, inquam,
liberalibus sacrisque studijs ita consecratam, domum selectis ac peritis
professoribus exornatam, praeclaris et pijs legibus instructam3, de-
centique semper ordine administratam. Stetit illa Dei domus4, et
porro inconcussa (vt pie confidendum est) perstabit Hieronymo fauente,
Christoque duce, custode atque protectore. Hunc in summis etiam
oppugnationibus, in medijs hostium insidijs academiae vestrae pro-
pitium adesse et praeesse re ipsa sensistis, Verum quod iam olim
de populo Dei electo scriptum et factum legimus, in vos quidem id
praeclare quadrat, et euentu comprobatum est: Quanto magis, in-
quit, opprimebant eos, aduersarij videlicet, tanto magis multi-
plicabantur atque crescebant5. Confirmet in vobis ille qui
coepit, confirmet precor DEVS OPT. MAX. et absoluat hanc gratiam
pro immensa tuni virtute, tum bonitate sua, fructusque studijs tam
pijs quam honestis optatos, hoc est, Ecclesiae commodo seruientes,
ad sui nominis immortalem gloriam largiatur. Augustae Vindelicorum,

Mense Nouembri, anno post CHRISTVM natum M. D. LXI.

Quod ad eos, quihus Canisius has litteras inscripsit, attinet, Otto, cardinalis
et episcopus augustanus, Dilingae (Dillingen), quod Suebiae (nunc Bavariae) oppidum
episcopis augustanis in civilibus etiam rebus subiectum eorumque fere sedes erat,
anno 1549 gymnasium quoddam sive collegium „Sancti Hieronymi“, in quo adule-
scentes et imprimis ii, qui ad ecclesiasticum ordinem aspirarent, ad litteras et pietatem
instituerentur, condiderat. Cui universitatum parisiensis, bononiensis etc. privilegia
a. 1551 a Iulio 111. pontifice donata, a. 1553 a Carolo V. imperatore confirmata sunt.
Inter primos universitatis dilinganae professores Petrus a Soto O. Pr.‚ Guilielmus
Lindanus, Martinus Rithovius, Bartholomaeus Kleindienst O. Pr.‚ Martinus Olavius

 

 

¹ Canisius praecipue Ioannem a Petra et Danielem Brendel ab⁶Homburg‚ archi-
episcopos treverensem et moguntinum, significare videtur, qui paulo ante Societatis

collegia Treveris et Moguntiae instituerant.

‘² Matth. 7, 25. Luc. 6, 48.
³ Hae leges typis exscriptae sunt Romae a. 1553 et Dilingae a. 1557; earum

summam brevem posuit Braun, Bischcfe III, 415—426.
‘¹ Gen. 28, 17. Ps. 91, 14. Luc. 6, 4 etc. ⁵ Ex. 1, 12.

