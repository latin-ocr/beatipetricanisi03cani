Augusta Vindelicorum m. Novembri (ineunte, ut videtur) a. 1561. 279

et perspicuitatem eorum quae scribuntur, perpendere libeat. Secundo
libro dantur epistolae grauiores, quae prolixius et accuratius de rebus
magni momenti disserunt: Hic mirifice docet Hieronymus clericos,
monachos, puellas, virgines, viduas, matronas, et omnis fere con-
ditionis, sexus et aetatis Christianos, nimirum Pauli instar omnia
factus omnibus, vt omnes in Christo lucrifaciatl. Tertius
porro liber historias continet, exemplaque praeclara sanctorum et
sanctarum ostendit, in quibus legendis varius est fructus, et sancta
quaedam oblectatio 2. Alicubi quaedam resecuimus, non quod‘impro-
baremus illa quae omittimus, sed quod instituti nostri ratio suaserit,
ea nunc praetermittere, quae minus vulgari captui seruiunt ob myste-
riorum et rerum quae tractantur difficultatem, quodque longior non
raro excursus fiat authoris et ea commemorentur, quae hunc quidem
librum obscurare magis, quam illustrare, lectorem grauare potius quam
iuuare posse videantur. Petat illa qui velit, ex magnis et crassis illis
voluminibus seu tomis, qui nouem Hieronymo inscripti passim re-
periuntur 3. In calce visum est addere quod idem scripsit aduersus
Vigilantium 4, vt nostri homines hoc velut praesenti antidoto muniti,
aduersus pestem Vigilantianam nunc late grassantem, sese aliosque
in sana et Catholica doctrina confirmarent( Est etenim hic sensus
atque consensus Ecclesiae perpetuus, Christiani vt Diues, eorumque
sacras Reliquias pie colant, suamque pietatem externis ritibus com-
probent, velint nolint Vigilantiani. Quis autem pro dignitate satis
explicet, quantum in his epistolis omnibus ingenij, doctrinae, pru-
dentiae, festiuitatis simul et pietatis insit}> quantum artis insuper,
tum neruorum et aculeorum vehat secum stylus vt plurimum ex-
temporaneus, sed pulchre semper ac citra affectationem profluens?
O sanctum et apostolicum pectus, quod pro Christo Christique ecclesia,
tam solicite vigilat, tanta contentione molitur, totque subit discrimina,
dum vir idem in eremo delitescere et toto fere mundo discurrere,
Christique ecclesias non sine Apostolica solicitudine5 et industria, pie
et praeclare constituere satagit. O foelix Bethleemitica cellula, quae
nobis huiusmodi scripta et responsa, fere dixerim oracula, ediditss.
Non eremum sed paradisum vocari par est, vnde ad irrigandum
ecclesiae hortum, tanta vi prorumpunt diuinae humanaeque scientiae

 

 

¹ 1 Cor. 9, 22.

² Canisius in epistularum hieronymiarum ordinem aliqua Hieronymi scripta
rettulit, quae, quia verae epistulae non sunt, postea eo numero exclusa sunt, ut
vitas S. Pauli, S. Hilarionis, S. Malchi. ³ Vide supra p. 278, adnot. 4.

4 Vigilantius, sacerdos barcinonensis, sub initium saeculi quinti docuerat, ne—
que sanctos martyres invocandos, neque eorum sacras reliquias colendas esse, vitam
vero monasticam et clericorum continentiam damnandas esse.

⁵ Cf. 2 Cor. 11, 28. Col. 2, 1 etc.

⁶ Hieronymus fere ab anno 386 ad 420 (quo mortem obiit) in urbis Bethlehem
monasterio illo, quod ipse instituerat, versatus est.

