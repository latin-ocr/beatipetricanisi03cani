H. Prooemium voluminis tertii. XVII

Epistulas a Canisio hoc tempore datas, quotquot nactus sum,
propono integras, una tantum particula, cuius locus infra p. 263
punctis interpositis designatur, excepta3 haec enim de iis rebus est,
'quae ex una parte ad historicam cognitionem haud admodum valent,
ex altera autem ad internum tantum forum pertinent et cum summis
magistratibus, quo melius conscientiae ab iis regantur, secreto com-
municantur (cf. Can. Epp. II, XXIII). Atque, ut semel dicam, quamvis
parvi momenti huiusmodi res esse videantur, convenire tamen existimo,
ut rerum conscientiae regendae gratia aliis commissarum etiam post
tantum temporis ratio habeatur, praesertim ab homine Societatis Iesu,
quae in rebus ad conscientiae moderationem spectantibus secreti fidem
tam serio servare solet.

ΙΙΙ. Annis 1561 et 1562 multis ex partibus ad Canisium „magnis
de rebus“ scriptum esse eique ad proceres multas gravesque lit-
teras dandas fuisse ex huius temporis monumentis constat (596. 783).
Quare epistulae, quae hic ponuntur, partem tantum constituunt illius
litterarum commercii, velut quas ab eo acceperunt vel ad eum de-
derunt Daniel Brendel archiepiscopus moguntinus, Ioannes ab Hoya
episcopus osnaburgensis, Gerardus Kalckbrenner (Hammontanus) prior
cartusiae coloniensiS, Fridericus Staphylus universitatis ingolstadiensis
superintendens, Georgius Sigismundus Seld imperii vicecancellarius,
Ioannes Udalricus Zasius Ferdinandi I. caesaris consiliarius epistulas
iam perisse ex litteris quae supersunt colligere licet (263. 273. 551.
66. 320. 772. 564. 469).

IV. In ea, quae adhuc exstat, commercii epistularis parte suprema
christianae reipublicae'capita apparent: Pius IV. papa et Ferdi-
nandus I. imperator. Accedunt duo viri, qui tunc in cardinalium
collegio et pietatis et litterarum studiis eminebant: Stanislaus Hosius
episcopus varmiensis idemque primum apostolicus apud caesarem
nuntius, deinde unus ex praesidibus concilii tridentini, atque Otto
Truchsess de Waldburg, episcopus augustanus, germanicae nationis
in curia romana „protector“ etc. Comparent etiam Ioannes Iacobus
Khuen de Belasy archiepiscopus salisburgensis, et Antonius Brus
de Muglitz episcopus primum vindobonensis, deinde archiepiscopus
pragensis, Iulius de Pflug episcopus naumburgensis, Fridericus de VVirs-
berg episcopus herbipolensis, Ioannes Franciscus Commendonus epi-
scopus Zacynthi et nuntius apostolicus, alii viri vel doctrina vel
officiis opibusque praestantes, ut Martinus Cromer canonicus cra-
coviensis et Poloniae regis apud caesarem orator, Henricus Scribonius
metropolitanae ecclesiae pragensis praepositus, Cornelius Herlen a
Rosenthal universitatis dilinganae rector, Matthaeus Galenus eiusdem
universitatis professor, Marcus Velserus (VVelser) ,‚senior“ patricius
augustanus, Sebastianus Zott consiliarius caesareus, Thomas Busaeus
canonicus noviomagus, ex Societatis autem homiuibus Sanctus Fran-
ciscus de Borgia. Iacobus Lainius (Laynez) Societatis praepositus

b*

