516 719. Canisius Stanislao Hosio. Aug. Vind. 24. Octobris 1562.

ficis ageret 1. Epistola vero Latina quae ansam dedit huic apologiae,
digna mihi uidetur, quae aliquando cum epistolis alijs eiusdem authoris
selectis edatur, ac reliquis Dominj VVarmiensis operibus nunc simul
excusis adiungatur. Accedat his liber de oppresso uerbo 2, et si
potest aliquando et illud opus absolui, Confessio Catholica Confessioni
Augustanae opposita 3.

Nummos aureos praeter meritum accepi, et ago sane gratias
praeclarae huic, quae tamen mihi noua non est, liberalitati. Mitto
nunc aliquid e nouis libris, si tamen otium occupatissimo dabitur ad
istas nugas respiciendi.

,Jn Galliam et electionem noui Rectoris4 conuersi omnium animi.
Ecclesiae causam utrobique saluam Christus esse concedat. Non
dormient aduersarii, sed suis etiam sacrilegijs et erroribus forte uo—
lent patrocinari, quoad eius fieri potest . Calicis negotium urgent
Romae, ut uereor, qui conditiones praescribendas aut reijcient‚ aut
a uulgo nunquam impetrabunt5. Hic de synodo breui concludenda
spargitur . Romanam reformationem promoueri et reipsa comprobarj
desideramus ⁴3.

Adfuit 1115 diebus D. Natalis noster Augustae ⁷, quem isthic forte
non multo post conspicietis . Amat certe nostram Germaniam et de
illa iuuanda non segniter cogitat . Optamus Patres quod reliquum
est, sine turbis et cum profectu Ecclesiae per Dei gratiam transigere.
Erunt uti speramus, solliciti etiam de Catalogo librorum suspectorum,
de Breuiario et Catechismo tandem edendo, ut Catholicae doctrinae
puritas et Ecclesiastici ordinis grauitas rectius conseruentur . Dominus
hoc institutum prosperet in gloriam suam, et Celsitudinem tuam diu
nobis conseruet ad Ecclesiae utilitatem. Augustae 24 Octob . Anno
Dominj M.DLXI.J³. Seruus in Christo P. Canisius.

 

³ ΟΜΝ. om. (Ἥ, sqq.

 

¹ Aloysius Lipomanus († 1559) episcopus veronensis. a. 1555 a Paulo IV.
nuntius in Poloniam missus, Nicolaum Radziwill „Nigrum⁴‘‚ palatinum vilnensem et
protestantium praecipuum 111 Polonia patronum, litteris 21. Februarii 1556 datis gra-
viter monuit; ad quas hic respondit epistula per Gasparum Lacki composita, in qua
ecclesia romana vehementer impetebatur. Utramque autem epistulam Petrus Paulus
Vergerius una cum adnotationibus suis libello „Duae epistula& etc. inscripto eodem
anno 1556 Regiomonte evulgavit3 quae epistulae etiam polonice editae sunt (Hosz'i
Epistolae ΙΙ, 668—671. 748). 2 Cf. supra p. 239. 408 ⁵.

³ Cf. Can. Epp. ΙΙ, 914. ⁴ Regis Romanorum; vide supra p. 485. 492.

⁵ Concilium 111 sessione XXII„ 17. Septembris 1562 habita, integrum calicis
concedendi negotium ad summum pontificem rettulerat; a quo et Ferdinandus Ι.
caesar (cf. supra p. 499¹) et Albertus V. Bavariae dux (Knopfler 1. c. p. 106—107)

calicem petere cogitabant.
⁶ Pius IV. inde ab exeunte m. Septembri fere cotidie congregationes habebat, 111

quibus de reformatione consilia conferebantur; ac 9. Octobris 1562 constitutionem
*de reformatione „conclavis“ promulgavit (Sickel l. c. p. 390. Raynazdus l. c. in
a. 1562, 11. 188). ⁷ Cf. infra, monum. 282.

