Augusta Vindelicorum 7. Octobris 1561. 239

adferat detrimenti bonorum ecclesiasticorum et monasticorum dissi-
patio, quam Principibus istis ferunt acceptam. Contra hos igitur 111-
surgitur, qui rationem reddere communi rumore clamante iubentur,
in quos demum vsus verterint ea bona atque donaria, quae plebeiorum
ac nobilium parentes Ecclesijs perpetua esse voluerunt, vt inde ipsorum
quoque successores et pauperes, minime vero principeS, alerentur. Ad
seditionem res spectare uidetur1.

De sacramentaria re summa nunc istorum est concertatiO. Cal-
uinus Lutherum suppressurus videtur non solum in Gallia, sed etiam
in Germania. Nec est quo progrediatur Sathanismus, si solem e
mundo, Christum Christique corpus ex Ecclesia sustulerit, vt prorsus
atheos faciat 2. Resistunt quidem Saxonici tantae impietati 3, sed vin-
cuntur arte, fraude, subtilitate, eloquentia, vafricie Caluinianorum.
Dum ita pugnant inter se sectarij, Turcicam sectantur prudentiam,
quae Christianis pacem permittit, et bella non mouet Ecclesiae, quam-
diu res suas male constitutas, et ignem domi grassantem videt ,1111-
perator. Solus est- Staphylus, qui negotij tantum illis vno alteroque
scripto4 facessit, vt reliquorum obliuisci propemodum videantur. Vti-
nam quod multi percupiunt, amplitudo tua otij aliquid impetret, et
ad scribendum se iterum accingat, vt siue de oppresso Dei uerbo 5,
siue de argumento alio edat suae et Catholicae pietatis monumentum,
quod inprimis desiderant filij Deiss.

Confessionis Aug. conquiram exemplaria, sed Latina solum, nam
Germanica requiri non arbitror. Nihil reperio a Vergerio editum,
nisi quod mitto 7. Dominus JESVS colligat et gubernet Ecclesiae suae
pastores, et per illos oues errantesss, vt fiat vnum ouile et
vnus pastor9 toto orbe terrarum. ⁵

Colonienses Conciliorum nouam parant editionem 1⁰, meque rogant
admodum, vt ex Vrbe adferri procurem, quod ad recognitionem ac
locupletationem tanti operis conferat. Hic non possum amplitudinis

¹ Cf. Janssen-Pastor l. c. IV, 245.

‘2 Notum est, Calvinum docuisse: Christi corpus virtute tantum, non re in
eucharistia esse. Lutherus Christi corpus vere in ea esse affirmaverat.

³ Ioannes Fridericus, Saxoniae dux, et theologi ienenses, ut Flacius Illyricus,
Simon Musaeus, Matthaeus Iudex, Ioannes Wigandus.

4 Significari videntur potissimum hi Staphyli libri: „Theologiae Martini Lutheri
trimembris epitome“ (vide Can. Epp. H, 275 S). „Defensio“ huius epitomes (l. c.
p. 671¹). Apologia de vero Scripturae intellectu (l. c. p. 744⁷).

⁵ „De expresso verbo Dei“ Hosius iam scripserat (Dilingae 1558 etc).

⁶ Ps. 28, 1. Rom. 8, 16. 1 Io. 3, 1. 10 etc.

Τ Vide quae sub ipsas has litteras dicentur.

⁸ 1 Petr. 2, 25. Is. 53, 6.

⁹ Io. 10, 16.

¹⁰ Concilia collegerant Iacobus Merlinus, canonicus parisiensis (Parisiis 1523.
1536. Coloniae 1530) et Petrus Crabbe O. Min.‚ belga (Coloniae 1538. 1551).
(C. J. von Hefele, Conciliengeschichte Ι, 2. Aufl. [Freiburg i. ΒΥ. 1873], 74—75).

