ll. Prooemium voluminis· tertii. XXIH

que magis accurate, quam ab homine occupatissimo et laboribus fatigato
exspectari (742—749) poterat. Ex qua brevi summa cognoscitur,
Canisium non sine eruditione biblica, patristica, historica patribus, ut
tria definirent, commendasse: Parvulis sumptionem eucharistiae ne-
cessariam non esse. Non plus gratiae utriusque quam unius speciei
eucharisticae sumptione accipi. In capite sexto evangelii Ioannis de
communione eucharistica, non de sola „manducatione spirituali“, quae
per fidem fieret, agi. Quorum primum a concilio definitum est, non
reliqua. Calicem autem laicorum ut et Bohemis, quo in reliquis onmi-
bus rebus ecclesiae catholicae iungerentur, et catholicis quibusdam
„nutantibus“, ne afide deficerent, concederent, patribus, si quidem
Massarello credimus, suasit (744—751). Certe patrum nonnullorum
animos ad aliquid in ea re concedendum propensiores reddidit. Quam-
obrem haec oratio et a caesaris oratoribus et postea a compluribus
historicis copioso illi sermoni opposita est, quo aliquanto post Lainius
— hic, quo tempore Canisius Tridenti agebat, eo nondum advenerat —
concilio, ut nemini prorsus calicem concederent, et acriter suasit et
magnam partem persuasit (481. 752. 754). Ceterum Canisius, qui
iam m. Martio a. 1562 in cathedrali templo augustano quattuor con-
tionibus communionem sub una specie defenderat et „in Bohemia
et alibi post usurpatum“ sine superiorum auctoritate „calicem“
„fructus 6611111έί pessimos asseruerat (642), Oeniponte 31. Iulii 1562,
antequam rem cum Lainio conferendi opportunitatem nactus esset,
Hosio cum dolore scripsit, „filios desertores“ „modis omnibus pro ca-
lice pugnare“ (471). Atque cum concilium calicis negotium ad ponti·-
ficem rettulisset, Canisius a Ferdinando caesare, utrum calicem a
pontifice peti conveniret necne interrogatus, copioso commentario
eum Vel pro hominibus probe catholicis Vel pro iis, qui ab ecclesia
catholica defecissent, petendum esse omnino negavit, peti tamen
eum posse pro catholicis aliquibus in fide infirmis, siquidem eorum
hac ratione ecclesiae conservandorum spes exstaret; exiguam vero
hanc spem esse: ac certe condiciones quasdam concessioni illi ad-
iungendas esse; inter quas hanc quoque ponit, ut romanae ecclesiae
se fidem tenere profiteantur (499—513). Hoc quoque notatu dig-
num: Canisius commentarii huius exemplum Tridentum ad Lainium
misit: cuius nomine Polancus commentarium „bene habere“ neque,
„quantum ad conclusionem pertineret“, ita valde a responso 1110 dis-
crepare rescripsit, quod de eadem re P. Victoria S. J. collegiorum
pragensis et vindobonensis nomine Tridento, Lainio consulto eodemque
probante, ad caesarem misisset. Quod responsum certe eiusmodi erat,
ut ad calicem petendum Ferdinandi animus non incitaretur (521. 513
ad 514). Cupiebat quidem Lainius, ut praeter duo illa responsa orationis
quoque de calice a se in concilio habitae exemplum imperatori tra-
deretur3 cum autem Canisio id haud ita probari intellexisset, traditione
supersedendum esse et ipse iudicavit (521. 568. 583). Quare mirum

