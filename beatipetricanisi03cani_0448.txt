372 664. Canisius Stanislao Hosio.

satione 1. Confutauj totum opus pro concione 2, praesertim ne offende-
rentur Cat-holicj tam specioso libri titulo, qui nullam postea probationem
habet adiunctam, et ridicula potius quam uera recenset. Jta lubet
aduersarijs nugarj, et nonnunquam nostris fimis atque stercoribus ad
suam communiendam arcem abuti. Flagellat D. Franciscum, ridet
D. Bernardum, contemnit D. Gregorium. Quicquid ipsi fingunt, pro
Euangelio uenditant, quicquid contra ipsos facit in historijs, id ab·
ijciunt, rident, calumniantur.

Vtinam prodeat aliquis ex doctissimis Episcopis et Theologis,
quorum ingens isthic est numeruS, qui ex professo refellat pesti-
lentissimum illud opus Magdeburgensium Theologorum de Ecclesiastica
historia nuper editum 3.

Mitto practerea Confessionem sectariorum in Belgica nostra fre-
quentium nomine, si credere fas cst, conscriptam 4. Fortasse Caluinus
in hoc opere laborauit. Multi constanter affirmant quod ego falsum
optarim, religionis causam in Germania inferiore miserabilem in modum
afflictam iacere, et ex uicina Gallia multum contagiosae pestis in has
regiones Philippicas5 serpere. Eo magis optant boni, nouos Episcopos
passim instituj, licet Sathan hoc pium optimi regis institutum im-
pedire conetur 6. Audimus Theologos Louanienses de mittendis quibus-
dam ad synodum deliberare ⁷.

Commendo mc amplitudini tuae, simulque Reuerendissimis Dominis
Archiepiscopo Pragensi et Praesuli Quinqueecclesiensj8 reuerenter.
Sanctum hoc quadragesimae tempus uelit Christus Concilio et Ecclesiae
foeliciter euenire. Augustae .9. Februarij .M.D.LXIJ.

Servus in Christo P. Canisius.

Scripsi postremo de Magdeburgensi et saxonico liberam sententiam,
an isthuc allata sit illa nescio.

 

¹ Hieronymi Rauscber „Hundert . . papistische Lugen“; de quo libro vide,
quae sub ipsam hanc epistulam dicentur.

² Die 2. Februarii, in ecclesia cathedrali; vide infra, monum. 255.

³ Centurias magdeburgenses, quas vocant, a FIacio Illyrico, Ioanne Wigando,
Matthaeo Iudice, aliis conscriptas: in quibus inde ab a. 1559 Basileae evulgatis
Lutherani magnae eruditionis specie doctrinas suas stabilire conabantur; plura vide
supra p. 29—31.

⁴ De hac vide, quae sub ipsam hanc epistulam dicentur.

⁵ Philippi II. Hispaniae regis imperio subiectas.

⁶ In Neerlandia Philippi ΙΙ. rogatu a. 1559 et 1561 a Paulo IV. et Pio IV.
14 dioeceses, exterorum episcoporum iurisdictione prorsus sublata, constitutae erant.
At quia ratio in iis dotandis adhibita et clero et nobilibus valde displicebat, com-
plures ex episcopis a Philippo designatis in sedium possessionem statim venire
non poterant (Ea-Consu de Gerlache, Histoire du royaume des Pays-Bas depuis
1814 jusqu'en 1830 I [4e ed„ Bruxelles 1874], 92-94).

⁷ Cf. Pallavicinum 1. c, l. 15, c. 7, n. 7—13.

⁸ Georgio Drascovitio, 18. Ianuarii Tridentum advecto (Pallavicino l. c. 1. 15,

c. 16, n. 6).

 

