XXXIV H. Prooemium voluminis tertii.

ristiae usum; multis contionibus de Decalogi praeceptis l.‚ 2., 3., multis etiam de
extremo iudicio, cum particulari, quod dicunt, tum universali agebat (619—623.
652). protestantes, quorum etiam ministri sive contionatores nonnumquam inter
auditores cernebantur (74. 81. 87. 589. 591), modeste de erroribus admonebantur.
Fatebatur Canisius, superioribus annis nonnullos indulgentias vendidisse, praelatos
aliquot sicut Iudam inter apostolos se gerere, ecclesiasticos complures pecuniae
nimis, litteris parum studere; at simul populum serio saepeque monebat, ut sacer-
dotibus etiam minus bonis reverentiam et oboedientiam exhiberet; fenerationes atque
divitum in vestitu, conviviis etc. luxuriam acriter vituperabat; simul tamen a
rigorismo sibi cavebat: ut cum saltationes, per se spectatas, ne sacris quidem
diebus illicitas esse plane pronuntiavit (632—635. 110. 628. 645. 646. 648). Reli-
giosum statum valde laudabat, ita tamen, ut parentes peccare affirmaret, si filios
ad caelibatum amplectendum vel ad monasterium intrandum cogerent (unde facile
patet, perperam monialem quandam augustanam, postquam a. 1582 c monasterio
clam elapsa ad protestantes transierat, sui excusandi gratia asseruisse: Se a. 1560
et 1561 a matre, quae Canisio pietatis magistro utebatur, ipsoque Canisio ad vitam
monasticam compulsam esse [370. 665- 668]). Pauperes, imprimis pueros in schola
cathedrali litteris studentes. divitibus diligenter commendabat- (595. 629. 644). Po-
pulum, nt, cum tempus et consuetudo ferrent, cantilenas germanicas in ipsis etiam

templis cantaret, hortabatur (650).

Canisius Augustae, ut de contionibus Oeniponte et Elvangae ha-
bitis (678. 715) nihi] dicam, 18 fere illis mensibus, quos a. 1561 et 1562
ibidem morabatur, 210 fere contiones habuit (623). Ante singulas fere
contiones ad multam noctem vigilabat (600). Accedebat exceptio con-
fessionum plurimarum, cura infirmorum in pauperum oppidulo illo intra
muros augustanos condito, quod „Fuggeriam“ vocant (72. 596. 604),
catecheses pro patriciorum filiis in Societatis domo a Canisio eiusque
sociis habitae (596. 599. 608), exercitia spiritualia multis et viris et
feminis atque etiam valde nobilibus explicata (587. 595. 597).

Quibus laboribus fructum non semper parem fuisse, vel ex eo
intellegitur. quod Canisius a. 1562 Dominica Passionis ex aedis maximae
suggestu apud auditores questus est: Usque ad id tempus paucos tan—
tum per peccatorum confessionem proximo Paschatis festo christiane
agendo se parasse; Quadragesimae tempore paucos ieiunasse, atque
multos etiam „carnes vorasse“ (641). Attamen iam m. Ianuario a.
1561 cathedrale capitulum litteris Romam ad Ottonem cardinalem
Truchsess missis testari potuit: Canisium ecclesiam cathedralem,
„quantum ad cognitionem veritatis catholicae attineret, quodammodo
1'estaurasse“; plurimos ad eius contiones „confluere“; „conuersiones‚
. . ex illius viri contionibus et priuatis colloquijs, quotidianas esse“
(589). Anno autem 1562 ineunte Romam relatum est: Iubilaei‚ con-
cilii tridentini gratia proxime celebrati, tempore maiorem populi
pietatem, quam 100 superioribus annis umquam conspecta esset, ap-
paruisse (602. 603); multos totius vitae peccata confessos esse; pu-
blicis supplicationibus plurimos interfuisse; in templis ornandis multum
praestitum esse; pauperes catholicos pecuniis apud ditiores collectis
adiutos esse; reflorescere perpetuae virginitatis amorem: haud paucos
monasteria ingressos esse (352. 601. 607—608). Atque ineunte

