Augusta vindelicorum m. Novembri (ineunte, ut videtur) a. 1561. 277

saepe modis extulerunt, de consulto praeterimus12 quum vinum ven-
dibile (vti vulgo inquiunt) suspensa hedera non egeat 2. Quid autem
pulchrius, obsecro, quid in ecclesia desiderabilius videri queat, quam
Hieronymi spiritum in multis hoc seculo reuiuiscere, illiusque non
modo eruditionem, sed quod maius est, vitam et mores, veluti post-
liminio in orbem reuocari posse? Quam longe autem, pro dolor, ab
illius vestigiis discessum est, siue iuuenes, siue senes, siue mediae
aetatis omnisque conditionis homines rite consideremus, Vt immensa
est turba ignauorum et imperitorum, dicam et stultorum adolescentum:
ita perpauci contra inueniuntur, qui inde ab ipsis incunabulis Latinas
et Graecas literas, philosophiam et linguas addiscant, vt certe Hiero-
nymus didicit, non in otio et luxu, sed liberaliter ac ingenue in-
stitutus, perpetuoque studiosissimus. Vbi porro nunc senes, qui cum
Hieronymo sanctissimo sene paria faciant, vt grauitate, prudentia,
pietate et zelo domus Dei3 conuenienter instructi erudiant iuniores:
vt praeluceant sanctitate m u n d u m q u e corruptissimum verbis,
scriptis et exemplis aeque ar guant4‚ quemadmodum patres et se·
niores decebat? Vbi demum, qui post contractas vitiorum labes serio
resipiscant, et quod maius est, dignos poenitentiae fruetus5
adferant: vt quemadmodum peccando secuti sunt, imo et longe supe-
rarunt Hieronymum, sic etiam poenitendo sequantur? Quotusquisque
non dicam vltro subire, sed aliqua saltem ex parte ferre dignatur
illum Hieronymianae disciplinae rigorem, perpetuumque studium in
contemnendis voluptatibus, in castiganda carne, in edomandis affectibus,
in vigilijs et chameunijs6 adhibendis, in precibus et lachrymis pro se
alijsque nocte ac die profundendis? Nos Euangelij verba iactamus,
et opera carnis? proferimus. De fide litigamus, fidei operibus8
destituti. Pharisaeos et hypocritas alios insimulamus: hoc Iudaicis
etiam Pharisaeis deteriores, quod illi externa pietatis specie com-
mendati, non tam alijs quam sibi incommodarent. Nos vero vt maxime
tum externa tum interna iustitia simus vacui, tamen velut infruc-
tuosae pestiferaeque arbores9 fructus teterrimos edimus, et quod
magis miserandum est, in summa vitae licentia diuini timoris obliti,
tuta nobis apud Deum omnia pollicemur. Vacamus cupiditatibus Chri-

 

¹ Haec testimonia collegerunt Io. Martianay O. S. B. et Ant. Pouqet Ο. S. Β.,
Sancti Hieronymi Operum Tomus primus (Parisiis 1693) f. mb—m 2²², ac Migme
PP. LL. XXII, 213-232.

2 „Vino vendibili suspensa hedera nihil opus. . . . Sumptum apparet a cau-
ponum more, qui vinariis tabernis signum hederaceum solent p1·aetendere“: Erasmus
Roterodamus, Adagiorum Chiliades quatuor etc. (Parisiis 1558) col. 510.

³ Ps. 68, 10. 10. 2, 17. 4 Io. 16, 8. ⁵ Luc. 3, 8. Matth. 3, 8.

⁶ Chameuniae (χαμευνίαι) z humi cubationes3 quod vocabulum ab Hieronymo,
Epistola 52 (alias 2), ad Nepotianum n. 3 (Miyne PP. LL. XXII, 528), et nunc quo·
que in Breviario Romano (25. Iunii, in officio S. Gulielmi Abbatis, leot. 4) usurpatur.

⁷ Gal. 5, 19. ⁸ 1 Thess. 1, 3. 2 Thess. 1, 11. Iac. 2, 14—26.

⁹ Iudae 12. Of. Matth. 3, 10; 7, 16—20 etc. .

