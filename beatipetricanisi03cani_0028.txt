XXH ll. Prooemium voluminis tertii.

Canisius concilium (cui primum congregato ipse a. 1547 interfuerat
cardinalis Augustani theologus) „necessarium ecclesiae remedium“ esse
censebat (14) neque solum Augustae ex ecclesiae cathedralis sug-
gestu, quanti momenti esset, exposuit et multas pro eius felici suc-
cessu precationes et ipse faciebat et ab aliis faciendas curavit (622.
375. 392. 444. 457. 759), sed etiam episcopos Germaniae, ut Tri-
dentum vel ipsi irent vel saltem oratores mitterent, compluries ad-
monuit (383). Quos „cunctari more suo“ „mirum et miserandum“ duce-
bat. „Omnia metuimus magis quam solum Deum“ (317. 319. 395.
409. 437). Ac quae Hosius Tridento 10. Februarii 1562 Canisio de
protestantibus scripserat: „Veniant‚ veniant, quocumque animo ve-
niant, reperient hic viscera paternae charitatis plena“ (377), Canisius
aliquot mensibus post sermone ardenti repetiit: Protestantes Tridenti
„liberans‘ habituros esse synodum „clementesque censores“ etc. (457).
Eiusdem rei gratia etiam concilii praesidibus suasit, ut patrum theo-
logorumque in concilio congregatorum nomina et elegantes aliquot
sermones ab iis recitati typis evulgarentur (325. 346. 373). Cum tamen
caesarem, cardinalem August-anum, concilii legatos de Canisio Triden-
tum evocando cogitare audiret, valde recusabam nam „ad rem tantam
aeque idoneus atque ad lyram asinus“ et illic „idem, quod anser inter
olores“ futurus esse sibi videbatur (347. 391. 2. 727) ideoque Au-
gustae „frigide“ contionari quam Tridenti „inepte disputare“ malebat
(255). At tandem ex communi cardinalium, qui synodo praeerant,
suffragio „ob doctrinam ct rerum experientiam“ pontificia auctoritate
arcessitus (434. 725), m. Maio 1562 Tridentum advectus et theologis
„minoribus‘·' annumeratus est. Quos ex variis nationibus ortos libere,
modeste, copiose, doctissime disputare (455. 464) atque inter eos
Salineronem excellere ac ⁷,magnum honorem Societati attulisse“ (461)
litteris Tridento Romam et in Germaniam missis affirmabat. Atque
ipse etiam Canisius patrum theologorumque Indici reformando de-
signatorum collegio ascriptus est, Antonio Brus archiepiscopo pragensi
Caesarisque oratori praecipuo nonnihil operae navavit, cardinalem
Hosium, qui multa ,‚arcana“ cum eo communicabat, saepe multum-
que adiuvit (442. 449. 753). In publicum quoque prodire et de
quinque illis „articulis“ ad usum sacrae eucharistiae spectantibus,
qui theologorum disputationi propositi erant, 15. J uni 1562 (post pran-
dium) sententiam dicere coactus est (462. 743. 753). Qui sermo ce-
lebritatem quandam assecutus est eo, quod Canisius principibus ca-
licem pro laicis petentibus aliquid concedendum esse opinatus est
749—754).

Canisius in epistula secreta ad Sanctum Franciscum Borgiam data
de hoc sermone: „Successum“, inquit, „alii commendant. Dominus
mihi adfuit per communia Societatis suffragia“ (461—462). Ser—
monem ipsum Angelus Massarellus, concilii secretarius, suis auribus
exceptum more suo litteris consignavit, admodum tamen breviter ne-

