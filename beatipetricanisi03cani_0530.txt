454 693. Canisius Sancto Francisco Boi-giae. Tridento 1. Iunii 1562.

†

Pax Christi nobiscum Reuerende Pater

Consolatus est nos Dominus aduentu1 tamdiu exoptato
R. P. Alfonsi2‚ et consolabitur magis, cum R. Pater et praepositus
noster ex Gallijs turbulentis saluus tandem adfuerit. Hic mihi ma-
nendum video, quoad pater idem accesserit: etsi Germanica collegia
visitare uellem si liceret, citra omnem cunctationem, ne cogar tardius
Augustanam repetere messem, ad quam Cardinalis Augustanus tam
mature me nunc reuocat.

Sacerdos quidam Colonia mittitur ad Monachiense collegium, qui
anno aetatis 20 sacerdos ordinatus, iam biennium in eo fuit ordine,
natus annos 22. Querunt nostri possint ne hunc ad sacrificium ad-
mittere citra dispensationem in Vrbe impetrandam . quibusdam vi-
detur admitti posse, cum se uoto adstrinxerit Societati, cuius proinde
gaudeat priuilegijs, quae sinunt (ut putant) circa huiusmodi personas
dispensare 3. Doct. Lanoium euocaui, vt Oenipontum ueniat, supple—-
turus uices Rectoris4, de quo saepe scripsi quam sit impar huic
muneri. Conqueruntur autem Jngolstadienses magno sui collegij in-
commodo Rectorem abesse. Dominus consulat huic necessitati. Expec-
tamus responsum dc mittendis alijs Oenipontum, quos vtinam breui
cernamus.

Bononia scribunt, Christophormn Lindawer5 se male illic gessisse.
An Romam cum coeteris venerit, cupio scire.

Herbipolenses Canoniciss mirum quantopere contendant, vt mit-
tamus vnum illis contionatorem in hac summa necessitate.

Offerunt 1200 daleros iam saepe promissos. Non uideo quid
respondeamus.

Oret pro nobis R. T. Dominum, qui nos gratia sua confirmet.
Tridenti Kal. Junij 1562.

Seruus in Christo P. Canisius.

ἦ· Al molto Reuerendo in Christo Padre M. Giacomo Laynez
Preposito generale della compagnia di JESV Jn Roma.

 

¹ 2 Cor. 7, 6. ² Salmeronis.

³ Cum illa quoque aetate (sicut nostra) ab ecclesia interdictum esset, ne quis
(sine dispensatione) ante vigesimum quintum aetatis annum sacerdotium susciperet,
sacerdos ille ex „defectu aetatis“ „irregularis“ erat ideoque sacrificium missae offerre
vetabatur, attamen Paulus III. litteris apostolicis Roma 18. Octobris 1549 datis
concesserat, ut praepositus generalis atque ipsius permissu praepositi provinciales
eorumque vicarii cum in hac tum in plerisque aliis irregularitatibus cum iis, qui in
Societate vota emisissent, dispensarent (Litterae apostolicae, quibus institutio, con-
firmatio, et varia Privilegia continentur Societatis Iesu [Antverpiae 1635] p. 47—48).

4 P. Valentini Voyt.

⁵ Vide supra p. 452.

θ Capitulum cathedrale; vide supra p. 137. 365. 422.

