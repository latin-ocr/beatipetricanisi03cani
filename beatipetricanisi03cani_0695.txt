Monum. (august.) 248. (Α 1. Ianuarii 1561 ad 31. Decembris 1562.) 619

1. Martii 1562 eum et mane et post prandium dixisse constat (Cod.
„Can X. Τα f. 572—642. 135b).

Diebus quidem dominicis et festis Canisium fere semper in ipsa
ecclesia cathedrali dixisse satis certum est3 nonnunquam autem,
maxime, ut videtur, non festis Quadragesimae et Adventus diebus,
dicebat in templo S. Ioannis Baptistae, quod, prope aedem maximam
situm, parochiale Vel iam tunc erat, vel saeculo XVII. effectum est¹:
vide Can. Epp. II, XXXIX. 8453, et infra, monum. 249. 302. 303.
Die autem 25. Ianuarii 1562, qua eo anno et „Dominica Septua-
gesimae“ et memoria „Conversionis S. Pauli“ agebatur, non solum in
aede maxima, sed etiam in ecclesia Patrum Dominicanorum sermonem
sacrum habuit; mane enim eius diei se modo quidem de Decalogo
et de evangelio Dominicae contionaturum esse pronuntiavit: „est
praeterea hodie festum de Conuersione S. Paulj, qui de illo uult audire
ueniat post prandium ad praedicatores, ubi Historiam egregiam de
Pauli conuersione tractabo (ex contionis >¹·<commentario, a Canisio re-
cognito. Cod. „Can X. T.“ f. 572—61b). Cuius sermonis de Paulo
habiti duo exstant commentaria, ab eodem scriptore, Canisio dictante
et recognoscente, scripta, quorum unum altero copiosius est (Codd.
„Can. X. V“ f. 12—32. „Can X. 'P‘ f. (ΒΓΚ-643).

Etiam cum Canisius Augustae adesset, Michael Dornvogel, titularis
episcopus adramytanus et Ottonis cardinalis suffraganeus, sacrum aedis
maximae (vel templi S. Ioannis) suggestum, aliquotiens saltem, ascendit:
id quod ipsius Canisii verba ostendunt (Cod. „Can X. T“ f. 150b ad
151& verba ipsa vide infra p. 622; cf. etiam Can. Epp. II, 839. 846).

Sacris diebus Canisius evangelium diei, breviter saltem, et diei
temporisve sacri rationem vel, cum sancti alicuius memoria agebatur,
ipsius vitam exponebat 2. „Adventu“ autem a. 1561 diebus non festis
„epistolas“ explicabat 3. Solebat tamen Canisius in iisdem contionibus
vel ante vel post haec argumenta alia quaedam sacrae doctrinae
capita, eaque continua quadam sermonum serie, tractare.

Ita per Quadragesimam a. 1561 de summo iudicio, quod de sin-
gulis statim post mortem fit, sive de „iudicio particulari“ egit.

³ „Parochiale“ vocatur a Car. Stenyelio O. S. B., Mantissa ad Commentarium
Rerum Augustan. Vindelic. (Augustae Vindel. 1650) p. 10.

2 Anno 1561 Canisius die festo S. Stephani (26. Decembris) ex evangelio
secundae missae Nativitatis Christi, cur Filius Dei puerulus factus esset, deinde,
qua ratione S. Stephanum ecclesiastici et laici imitarentur oporteret ostendit; die
autem S. Ioannis Evangelistae (27. Decembris) ex evangelio tertiae missae Nativi-
tatis de eiusdem Ioannis testimonio, deinde de virginitatis praestantia et de evan-
gelio diei egit (ex *contionum commentariis a Canisio recognitis. Cod. „Cau X.
T.“ f. 22b-30a).

³ In liturgia augustana singulae huius sacri temporis feriae IV. et VI. suas
proprias habebant „epistolas“ (Missale secundum ritum Augustensis ecclesie dili-
genter emendatum et locupletatum . . Mandato et impensis . . Othonis . . Cardinalis:
Episcopi Augustani [Dilingae 1555] f. 2³—11³).

