Monum. (augustana) ⁴271. (Inter m. Ianuarium et Maium 1561.) 663

quiescenti, admonens, et cohortans vt animae saluti consuleret: a fallaci superbarum
nouitatum errore, ad rectum Ecclesiae sanctae, et seculis ante tritum omnibus callem
regrederetur . Ea specie, atque cohortatione perculsa, diuinumque esse id monitum
statuens, Canisium postero die accersit . Nulla fuitei cunctatio, sed forte ita euenit,
vt dum ipse a Marco Fuggero comiter exceptus officiosos inter sermones lento de-
ducitur, comes eius in conspectum Sybillae veniret. Et illa hominem intuita, con-
ferens speciem, cum simulacro, quod mente gerebat, statim animaduertit, haud qua-
quam esse, quem in somnis vidisset. At vbi protinus vna cum Marco Canisius
apparuit, agnita oris figura, Hic vero est, inquit, quem expetebam, cuius mihi se-
cundum quietem imago visa. Tradidit ergo sese disciplinae eius , et facta paucis
diebus catholica, hunc e vetere pertinacia fructum capiebat, quod nullis a viro,
soceroque, et aliis de sententia praemiis esset deducta, ne Christum, ac fidem aur0,
gemmisque vendidisse diceretur: aut inde postea sibi de religione tanquam minus
recto studio commutata morsus conscientiae resideret. Et ipsa perinde, atque Vrsula,
non Catholica modo sacra perdidicit, sed Beati quoque Ignatij meditationibus erudita
toto pietatem animo capessiuit. Dedit operam primum, vt domum suam penitus
Lutherana purgaret fece : deinde vt alios quoque vel ad Catholicorum partes ad-
duceret, vel iam Catholicos ad exactam proueheret pietatis custodiam. Eadem
vestium suarum pretiosissimas in sacrani supellectilem conferre: largam in egentes,
praesertim tenuiores Scholasticorum distribuere stipem; locupletibusque Matronis ad
eandem benignitatem hortatrix assidua esse. Longum in precibus, longum in templis,
reuerentia spectanda, versari: diuina octauo quoque die instaurare mysteria: ante
omnia disciplinam domesticam sanctissime, et pacatissime regere. Quibus institutis
breui non modo tota Augusta celebrari coepta, verum etiam apud suum coniugem
Marcum, et caritatem maximopere auxit, et venerationem ; raraeque virtutis opi-
nionem adepta est. Ineunte anno seculi eius primo et sexagesimo ab Haeresi con-
uersa est; moxque alij atque alij consequuti viri feminaeque; quod multorum retro
annorum memoria nunquam euenerat . Quo in numero cum haud plebei solum, sed
et nobiles ac praediuites minime pauci spectarentur, scilicet ex horum splendore
causae quoque religionis splendor, et auctoritas accedebat.“

Sacchinus in Vitae canisianae praefatione (p. 4—5) affirmat, se Romae multa
ad Canisium spectantia invenisse ac maximam libri partem ex epistulis eiusdem
temporis, e quibus plurimae a Canisio ipso datae essent, composuisse. Neque tamen
cx relatione modo posita collegeris, ei ad eam conscribendam praeter fontes, quos
iam proposui, alios quoque, quibus modo careamus, praesto fuisse1.

271.

Inter m. Ianuarium et Maium 1561.

De comitissae cuiusdam (mgsustctnae (Elisabethae de W'ea'ssenstec'n, mcorz's Ioannis
Fuyyeri?) acl sidem catholicam conversione. De comite eiusque uxore (Iacobo
de Montforc et Camarina Fugsyeraffl Anates-tae (cd fidem reductis et ῖη sacris „ex-
ercitiis“ versatis.

Cani-sius Augusta 14. Ianuarii 1561 Ρ. Groudano ceterisque Sociis coloniensibus
scripsit: „Orate deum pro varijs neophitis qui se nobis hic offerunt, et inter eos

¹ Iacobus chiyatti S. J. in vita Canisii, postquam eius speciem Sibyllae noctu
oblatam esse dixit, sic (nullo fonte significato) pergit: „Solo con quella cognitione,
che hebbe delle fattezze di lui in sogno, lo riconobbe, e pote dire al marito, (ac-
cennando col dito a Canisio‚ che insieme con altri Padri si trouaua in Chiesa) ecco la
quello, col quale questa notte ho ragionat0“ ε Vita del P. Pietro Canisio (Roma 1649)
p. 86. At quae Fuligatti de Canisio in ecclesia viso dicit, ipse sibi finxisse mihi
quidem videtur.

