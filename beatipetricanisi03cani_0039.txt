II. Prooemium voluminis tertii. XXXIII

modi libros novos mittebat, imprimis, qui a protestantibus editi erant,
ut Centuriatorum magdeburgensium Historiam ecclesiasticam, „Con-
fessiones“ austriacam et belgicam, „Theses“ tubingenses, libros Chem-
nitii, Clebitii‚ F lacii, Rauscheri, Schmidelini, Spangenbergii, Timanni,
Vergerii, Vermilii etc. (240. 322. 326. 363. 374. 393. 396. 409. 423.
485. 489. 492. 530. 575). Nec solum Hosium rogabat, ut iterum
adversus protestantes scriberet (239. 516), sed etiam vehementer cum
apud illum tum apud alios instabat, curarent, ut Tridenti, Romae, in
reliqua Italia ad defendendam ecclesiam, nominatim contra Centuria-
tores, libri componerentur (30. 296. 372. 392), utque a Paulo illo
Manutio, quem Pius IV. Romam arcessiverat, cum veteres Patres ex
romanis bibliothecis eruti tum novi illi libri typis exscriberentur (392);
quos methodo nova illique aetati accommodata componi volebat, ra-
tione, inquam, adhibita non tantum scholastica, sed etiam historica et
sermone castigato politoque (31). Colonienses quoque Socios novam
conciliorum editionem parantes doctis Romae versantibus commendavit,
ut eorum ope conciliorum acta tandem „integritati suae restituerentur“
(239. 242. 292. 296), cumque Albertus V. dux concilii ephesini acta
graeca nactus P. Theodoro Peltano S. J„ ut ea in latinum verteret,
mandasset, Canisius effecit, ut Romae ipse Salmeron Societatis vica-
rius generalis collatione cum exemplo vaticano instituta laborem iu-
varet (131. 302. 340). Similiter Canisium ad Cromeri, Noguerae‚
Payvae, Walasseri libros operam conferentem videmus (393. 557. 773);
ac Staphylum etiam romanae curiae commendavit et ex cathedralis
ecclesiae augustanae suggestu, cum Rauscheri „Centum mendacia pa-
pistica“ refutaret, defendit (396. 638) ac laudavit (haud sine dolore
tamen postea animadvertit, eundem auctoritati pontificiae nonnihil de-
traxisse [1556]). Magnam porro Germaniae suae utilitatem sperabat ex
„Litteris indicis“‚ quibus, quantos quamque pulchros fidei et pietatis
fructus Societatis viri apostolici in Indiis orientalibus, Iaponia, Bra—
silia etc. collegissent, enarrabatur: unde Lainius eas Romae in col-
legio Societatis a latine scribendi peritissimis quibusque, ut Perpiniano
et Fulvio Cardulo, in latinum verti a. 1562 iussit, in Germania deinde
typis exscribendas (303. 328. 344. 580).

Inter medios hosce labores Canisio a. 1561 et 1562 Augustae of-
ficium primarii contionatoris ecclesiae cathedralis susti-
nendum fuit, idque ita, ut ipse cum paucis admodum collegis adversus
13 vel 14 contionatores protestantes stare deberet. Canisius utroque
anno et Adventus tempore quater singulis hebdomadis dixit et per
Quadragesimam praeter 4 contiones singulis hebdomadis haberi solitas 2

vel 3 catecheticas in gratiam puerorum atque rudium, multis tamen
etiam aliis adstantibus, habuit (593. 615—618. 626).

Diligens quidem erat Canisius in singulorum dierum evangeliis et in sacrorum
temporum rationibus explicandis; simul tamen etiam alia quaedam, prout tempus

exigebat, tractare solebat: indulgentias, concilium, supplicationes publicas, eucha-

C*

