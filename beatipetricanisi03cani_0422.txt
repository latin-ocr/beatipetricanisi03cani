346 651. canisius Stanislao Hosio. Aug. Vindel. 29. Decembris 1561.

Typographo 1. Summas interim ago debeoque gratias Jllustrissimo
Domino Cardinali Mantuano2, qui hoc ad me munus dedit, ac pro
singularj pietate sua minimis fauet cupitque gratificarj.

Scribo tardius ob publicatas hic Jubilaei Jndulgentias, quae
magnos in Augusta-na messe labores operarijs nobis attulerunt, quod
frequenter diuini uerbi semen spargendum fuerit 3, et colligendus inde
fructus. Nunquam antea cum hoc populo actum fuisse uidetur foelicius,
si nostri temporis memoriam repetamus. Ad Catholicam Ecclesiam se
multi ex haereticis recepere, quos mundus hoc quidem loco, uelut
Herodes in Judaea paruulum Jesum, clam et palam persequitur 4.
Exceptae complurium confessiones, quj multis ab hinc annis poeni-
tentiae sacramentum deseruerant. Jn publica supplicatione maior
quam annis superioribus, uisa est comprecantium turba. Quae res ut
Catholicis mirifice placuit, praesertim cum sacrosanctum Eucharistiae
sacramentum non reuerenter minus, quam frequenter accipi cerneretur,
jta non potuit sectarios non offendere, quos aduersus institutum Con—
cilij plenis crepare Buccis mirum non est. Sed excitat interim Dominus
et illustrat quorundam animos, ut Catholicam lucem uidere gestiant.
Adsit Dominus Ecclesiae suae in his tenebris et procellis, quibus
Angliam certe liberarj uehementer optamus 5.

Audimus in Gallijs longe lateque zizania succreuisse, ut magnum
sit tritico periculum metuendum, nisi succurrat Paterfamilias, cuius
agrum inimicus illc passim uitiarc contendit iniecto lolio, quod magis
nunc quam triticum placere coepit θ.

Expectamus orationem, ac quicquid demum illud sit, quod ad
Concilij commendationem in lucem edetur7‚ ut maior accedat autho-
ritas huic instituto, quod apud exteros quidem non ita praeclarum
forte iudicatur, quemadmodum res ipsa meretur. -Jtaque cupiebam

 

„De tractandis in Concilio Oecuinenico epistolain“ ad Rodulphum Pium Cardinalem
Carpensem (a. 1560), quae Romae a. 1561 excusa est (Luc. Waddinyus Ο. Min„

Scriptores Ordinis Minorum [Ed. nova. Romae 1806] p. 130. Io. Hyac. Sbaralea
O. Min. Conw, Supplementum et castigatio ad Scriptores trium Ordinum S. Fran-

cisci [Romae 1806] p. 387—388).

¹ Thomas Campeggi († 1564), bononiensis, vir iuris peritissimus, qui a. 1520
ad 1559 episcopatum feltrensem (Feltre, in Italia superiore) tenuit (Gams l. c.
p. 777), praeter alios libros de iure canonico scriptos, a. 1561 Venetiis in lucem
emisit librum „De auctoritate conciliorum“, in quo multas quaestiones ad synodos
et ad summum pontificem spectantes praeclare tractavit (Hurter l. c. I, 40. L. En.
Du Pin, Nouvelle Bibliotheque des Auteurs ecclesiastiques XVI [2. ed„ A Amster-
dam 1710]‚ 73-78).

² Herculi Gonzagae, primo concilii praesidi.

³ De his Canisii contionibus vide infra, monum 236—239. 248. Iubilaeum
Augustae a 14. ad 28. Decembris actum est; vide supra p. 328⁴.

4 Cf. Matth. 2, 1-18,

⁵ Elisabeth regina Hieronymum Martinengum abbatem a Pio IV., ut Anglos

ad concilium invitaret, ad ipsam legatum regni ingressu prohibuerat (Raynaldus
l. c. in a. 1561, n. 51). ⁶ Cf. Matth. 13, 24—30. '¹ cf. supra p. 326.

